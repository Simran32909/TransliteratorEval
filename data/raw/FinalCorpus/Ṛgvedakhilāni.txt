samaikṣiṣyordhvamahasa ādityena sahīyasā
ahaṃ yaśasvināṃ yaśo viśvā rūpāṇy ā dade
udyann adya vi no bhaja pitā putrebhyo yathā
dīrghāyutvasya heśiṣe tasya no dhehi sūrya
udyantaṃ tvā mitramaha ārohantaṃ vicakṣaṇa
paśyema śaradaḥ śataṃ jīvema śaradaḥ śatam
abhi tyaṃ meśaṃ puruhūtam ṛgmiyam
śaśvan nāsatyā yuvayor mahitvaṃ gāvo arcanti sadam it purukṣū
yad ūhathur aśvinā bhujyum astam anārambhaṇe adhvani taugryam astam
yad aśvaṃ śvetaṃ dadhato abhighnan nāsatyā bhujyū sumatāya pedave
taṃ vāṃ ratiṃ vidatheṣu viprā rebhanto dasrāv agaman manasyum
ā no vipanyū savanaṃ juṣethām ā vāṃ haṃsāḥ suyujo vahantu
yuvāṃ stomāso janayo na maryā uśanto dasrā vṛṣaṇā sacante
ā no yātaṃ trivṛtā somapeyaṃ rathena dyukṣāsavanaṃ madāya
stīrṇaṃ vāṃ barhiḥ suṣutā madhūni yuktā hotāro rathināḥ suhastāḥ
vāsātyau citrau jagato nidhānau dyāvābhūmī śṛṇutaṃ rodasī me
tāv aśvinā rāsabhāśvā havam me śubhaspatī āgataṃ sūryayā saha
perṣaḥ santu madhuno ghṛtasya tīvraṃ somaṃ ni vapantu śuṣmiṇaḥ
evaṃ tathā yuvaty aśvinau bāhū ūrjaṃ duhatu madhunā ghṛtena
agne mandantu yatayaḥ stomaḥ pra ṇu tyaṃ divaṃ yānti gharmam
caturdaśaṃ tridivaṃ yuvānam ojo mimāte draviṇaṃ sumeke
hariṃ hinomi dayamāno aṃśuṃ purumīḍham ṛṣabhaṃ jayan
haryaśvaṃ haritaḥ saptāśvaṃ yuktanemiṃ trinābhiṃ varuṇaṃ svastaye
somo vaiṣṇavaṃ mahimānam ojaḥ sapta ṛṣayaḥ suvīrā narāḥ prīṇayanti
saudhanvanāsaḥ suhastāḥ śamībhis tvaṣṭam aṅgirasam ṛbhavaṃ svastaye
iheha vo maghavan ni dadhāmi dhruvaṃ tīvraṃ ca taṃ hṛdiyantaṃ bṛhaspatim
sate dadhāmi draviṇaṃ haviṣmate gharmaś cit taptaḥ pravṛje vahanti
śaśvat sauparṇau viṣitastukaṃ vāyasaṃ viśvabhujaḥ pathirakṣī nṛcakṣasau
iyaṃ hitvā dayamānaṃ pṛñcadbhir māṃ vāyaso doṣād dayamāno abūbudhat
tam ekanemiṃ trivṛtaṃ ṣoḍaśāraṃ śatāvāraṃ viṃśatipratyarābhiḥ
aṣṭakaiḥ ṣaḍbhir viśvarūpaikapāśaṃ trimārgabhedaṃ dvinimittaikamoham
sadaṃ ekamekaṃ tasthuṣaḥ pañcatriṃśād daśaparam
triṃśataṃ śivaṃ navaguhyaṃ yajñam aṣṭaṣaṣṭhaṃ vidat
atiṣṭhad vajraṃ vṛṣaṇaṃ suvīraṃ dadhanvān devaṃ harim indrakeśam
āyāṃ indraḥ ṣoḍaśī śarma yacchatu ṣaḍvarmiṇam ekaṃ dhruvaṃ te sākam
pra dhārā yantu madhuno ghṛtasya yad avindataṃ sūrī usriyāyām
mitrāvaruṇau bhuvanasya kārū tā me aśvinā juṣatāṃ savanā
sukhaṃ rathaṃ śatayāvānam āśuṃ prātaryāvāṇaṃ suṣadaṃ hiraṇyayam
ā tiṣṭhad yatra duhitā vivasvatas tam evārvāñcam avase karāmahe
ye vām aśvāso rathirā vipaścito vātadhrājiṣaḥ suyujo ghṛtaścutaḥ
yebhir yātha upa sūryāṃ vareyaṃ tebhir no dasrā vardhataṃ samatsu
yad vāṃ reto aśvinā poṣayitnu yad rāsabho vadhrimatyaiḥ sudānū
yasmājjajñe devakāmaḥ sudakṣas tad asyai dattaṃ bhiṣajāv abhidyū
yan nāsatyā bheṣajaṃ citrabhānu yenāvathus tokakāmām u nu ghoṣām
tad asyai dattaṃ triṣu puṃsu vadhvai yenāvindatu nayaṃ sā suhastyam
vaṣaḍ vāṃ dasrāv asmin sute nāsatyā hotā kṛṇotu vedhāḥ
sisratāṃ nāry ṛtaprajātā vi parvāṇi jihatāṃ sūtavā u
evā niṣac copaniṣac ca viprā yuvāṃ rebhatyau sayujā suparṇyau
brāhmaṇyakratū vidatheṣu śakrā dhattaṃ tayos tanayaṃ tokam agryam
jyotiṣmantaṃ ketumantaṃ tricakraṃ sukhaṃ rathaṃ suṣadaṃ bhūrimāyam
citrāmaghā yasya yoge idhi jajñe taṃ vāṃ huve atiriktaṃ pibadhyai
yuvaṃ devā kratunā pūrvyeṇa yuktā rathena taviṣaṃ yajatrā
ā gacchataṃ nāsatyā śacībhir idaṃ tṛtīyaṃ savanaṃ pibāthaḥ
yuvāṃ devās traya ekādaśāsaḥ satyā satyasya dadhire purastāt
asmākaṃ yajñaṃ savanaṃ juṣāṇā pātaṃ somam aśvinā dīdyagnī
panāyyaṃ tad aśvinākṛtaṃ vāṃ vṛṣabho divo rajasaḥ pṛthivyāḥ
sahasraṃ śaṃsā uta ye gaviṣṭhau sarvān it tāṁ upa yātaṃ pibadhyai
ayaṃ vāṃ bhāgo nihito yajatremā giro nāsatyopa yātam
pibataṃ somaṃ madhumantam aśvinā pra dāśvāṃsam avataṃ śacībhiḥ
jyotiṣmantaṃ supratīkam ajasreṇa bhānunā dīdyagnī
śivaṃ prajānāṃ kṛṇuṣva mā hiṃsīḥ puruṣaṃ jagat
dhātā rātiḥ savitedaṃ juṣantāṃ tvaṣṭā yad dūto abhavad vivasvataḥ
saṃ vām aśvibhyām uṣasā sajūs tam ūrvaṃ gavyaṃ mahi gṛṇāna indra
bharadvājasya sunvato yaviṣṭhā yāhy agne madhumattamaḥ sutaḥ
somasya mā tavaso dīdhyāno acchā kośaṃ janayitvāvato bhuvat
agniḥ pṛthur brahmaṇaspatiḥ somo deveṣv ā yamat
indrasyādhipatyam me bṛhaspate havīṃṣi te
rucaṃ brāhmyaṃ janayanto devā agre yad abruvan
yas tvedam brāhmaṇo vidyāt tasya devā asan vaśe
kṛśas tvaṃ bhuvanapate pāti devānām adbhutaḥ
aśvinā pātam asmayū nāsatyā tiroahnyam
tvaṃ taṃ suparṇa ā bhara divas putrā niṣedire
agniḥ prajānām abhavaj jātavedo vicarṣaṇe
agnir hotā vibhūr vasur devānām uttamaṃ yaśaḥ
punar agniḥ prajāpatir vaiśvānaro hiraṇyayaḥ
agnis trātā śivo bhavad varūthyo viśvadevyoḥ
draviṇaṃ pāhi viśvataḥ somapā abhayaṅkaraḥ
agne ni jahi varmāṇy arātīṇāṃ ca marmaṇām
dīrghāyutvasya heśiṣe tasya no dhehi sūrya
udyantaṃ tvā mitramaha ārohantaṃ vicakṣaṇa
paśyema śaradaḥ śataṃ jīvema śaradaḥ śatam
kṛśaṃ cyavānam ṛṣim andham aśvinā jujurvāṃsaṃ kṛṇuthaḥ karvarebhiḥ
akṣaṇvantaṃ sthūlavapuṣkam ugrā punar yuvānaṃ patim it kanīnām
yo vāṃ somair haviṣā yo ghṛtena vedena yo manasā vāśa śakrā
sa dhatte ratnaṃ dyumad indravantam puruspṛhaṃ pṛtanājyaṃ suvīram
pra vāṃ narā saptavadhrir manīṣā giraṃ hinvat prativābhyām idānīm
vṛkṣe sambaddham uśanā yuvānam atha taṃ kṛṇutam mā virapśinam
ajohavīt saptavadhriḥ suhasto druṇi baddho 'ryasamānaḥ kakudmān
arūrujataṃ yuvam asya vṛkṣam adriṃ na vajrī suvṛṣāyamāṇaḥ
evā kṛśaś cakamānam anā...ḥ suhavā rātisūrāḥ
brahmacakre yuvayor vardhanāni dhattaṃ tasmai sadam arātidabdhim
imāni vāṃ bhāgadheyāni sisrata indrāvaruṇā pra mahe suteṣu vām
yajñe yajñe hi savanā bhuraṇyatho yat sunvate yajamānāya śikṣathaḥ
niṣṣidhvarīr oṣadhīr āpa ābhyām indrāvaruṇā mahimānam āśata
yā tasthatū rajasas pāre adhvano yayoḥ śatrur nakir ādeva ohate
satyaṃ tad indrāvaruṇā ghṛtaścutam madhva ūrmiṃ duhate sapta vāṇīḥ
tābhir dāśvāṃsam avataṃ śubhaspatī yo vām adabdho abhipāti cittibhiḥ
ghṛtapruṣaḥ saumyā jīradānavaḥ sapta svasāraḥ sadana ṛtasya
yā ha vām indrāvaruṇā ghṛtaścutā tābhir dakṣaṃ yajamānāya śikṣatam
avocāma mahate saubhagāya satyaṃ tveṣābhyām mahimānam indriyam
asmān sv indrāvaruṇā ghṛtaścutā tribhiḥ saptebhir avataṃ śubhaspatī
indrāvaruṇā yad ṛṣibhyo manīṣā vāco matiṃ śrutam ādhattam agre
tāni chandāṃsy asṛjanta dhīrā yajñaṃ tanvānās tapasābhyapaśyan
indrāvaruṇā saumanasam adṛptaṃ rāyas poṣaṃ yajamāneṣu dhattam
prajāṃ puṣṭiṃ rayim asmāsu dhattaṃ dīrghāyutvāya pra tirataṃ na āyuḥ
ayaṃ somaḥ suśamī adribudhnaḥ pariṣkṛto matibhir ukthaśastaḥ
gobhiḥ śrīto matsaraḥ sāmagīto makṣū parvate pari vāṃ suśiprā
asya pājasaḥ pibataṃ sutasya vāreṣṭhāvyāḥ paripūtasya vṛṣṇaḥ
tāv aśvinā jaṭharam āpṛṇethām athā mano vasudheyāya dhattam
eha yātaṃ tanvā śāśadānā madhūni naś cakamānā nu medhām
vi svā mandrā pururejamānā yuvāyatī havate vām manīṣā
sukhaṃ nāsatyā ratham aṃśumantaṃ syonaṃ suvahnim adhi tiṣṭhataṃ yuvam
yaṃ vāṃ vahanti harito vahiṣṭhā śatam aśvā yadi vā sapta devāḥ
yaṃ venaṃ tāgacchatam mānavasya śāryātasya śadanaṃ śasyamānā
abībhayuḥ sadhamādaṃ cakānaś cyavano devān yuvayoḥ sa eṣaḥ
ā no aśvinā trivṛtā rathenārvāñcaṃ rayiṃ vahataṃ suvīram
śṛṇvantā vām avase johavīmi vṛdhe ca no bhavataṃ vājasātau
yadā yuñjāthe maghavānam āśum puruspṛhaṃ pṛtanājyaṃ suvīram
svaśvaṃ dasrā ratham ā haveṣu tadā yutīr yeti rasan tanūnām
bhandiṣṭhā ime kavayaś caranti bhareṣu na grathitā turvaśāsaḥ
vācaṃ hinvānāḥ purupeśasaṃ vāṃ haviṣmatīṃ savane mandayadhyai
śrutaṃ havaṃ tarpayatam makhasyuṃ kāmam eṣām ā vahatho havīṃṣi
adha stotṝn yajamānaṃ ca pātam ūtibhir nṛpatī yā abhīke
yaṃ gacchathaḥ sutapā devavantaṃ haviṣkṛtaṃ vṛṣaṇā rātahavyam
sa puṣyaty annaṃ śatam āvirukthyam manā piban prayatam ādayitnu
yā daṃsāṃsi jaritā duṣṭarā vāṃ yā śaṃsanti jaritāraḥ suteṣu
yānīha puṣyantu vidhā janeṣu yer aśnatho vidathe somapeyam
yad uśantā vṛṣaṇā yā dadhīce śiro bhiṣajā samadhattam arvāk
tad vāṃ matī madhunā taṃ yuvānā vaṣaṭkṛtaṃ bhasatho mandasānā
mā voca ātharvaṇa yad bravīmi madhu te 'nyair vīratarair acittam
yad anv aśāsan maghavā dadhīcaṃ tad vām avakṣacchirasā hayasya
yad āgacchād vīḍito vajrabāhur dhatte pitṛbhyo madhu no dadhīcā
ā tireyaṃ duḥśute mā vadeti yadā vadat sā yuvayoḥ sukīrtiḥ
yābhiḥ śacībhir vṛṣaṇā dadhīcaṃ yābhis turaṃ kāvaśeyaṃ makhasya
yābhir dhiyaṃ jinvathāke nipānā tābhir no 'vataṃ vidathe gabhīrā
ayaṃ somo devayā vāṃ sumedhā hṛdispṛg yāti dhiṣaṇāṃ miyānaḥ
svādiṣṭho havyān madhuno ghṛtād vā nūtno vāṃ stomo aśvināham emi
pra vāṃ mahī mandate devakāmā yayer ayāso vayunāni viśvā
tāv aśvinā purubhujā suśastī ṛṣihitā maṃhataṃ viśvadhenām
yo vāṃ gomān aśvavān sūnṛtāvān puruścandra spārhāṇi spārhayiṣṇuḥ
yaṃ johavīmi rathiro gaviṣṭhau tam ahve ratham ā viśvarūpam
suvṛd ratho vāṃ vṛṣaṇā suvahniḥ puruspṛho vasuvid yo vayodhāḥ
yena vājān vahataṃ spārhavīrān uruśriyaḥ śurudho 'śvāṃś ca mādhvī
idaṃ devā bhāgadheyaṃ purāṇaṃ yad āśire hṛṣitā yajñiyāsaḥ
eṣasya gharmaḥ paripūta ṛgbhis taṃ bapsatho rathirā vidravantā
vṛkṇaṃ śiro vṛṣaṇā yan makhasya śiro bhiṣajā samadhattam arvāk
tad vāṃ naraḥ sariraṃ cāru citraṃ sadā gṛṇanti kavayaḥ suteṣu
yena devā aghnata saṃ rapāṃsi yenāsahanta pṛtanā adevīḥ
yenābhavann amṛtāḥ somadhānaṃ tam arpayataṃ śirasā hayasya
purā viśīrṣṇā vidathena devā nāvāśiṣorundhata nāpi nākam
ījānā bahvīr u samā yadāsya śiro dattaṃ samadhānvāruhan svaḥ
yad vām mātā upa ātiṣṭhad ugraṃ suvṛdratham avyatheyaṃ saraṇyūḥ
tatra vām mādhvī madhvāhitaṃ sunīthaṃ pratnam aśvinā mayobhu
yuvaṃ stribhiś citayatho 'pi nākaṃ yuvaṃ payāṃsi śakvarīṣu dhattam
yuvaṃ vīrudbhiḥ sṛjatam mahīmaṃ yuvaṃ sartave sṛjataṃ vi sindhūn
yuvaṃ mādhvī madhubhiḥ sāraghebhir yuvaṃ bheṣajā stho bhiṣajā supāṇī
yuvaṃ rathebhī rathirai stha ugrā sumaṅgalāv amīvacātanebhiḥ
tan me dattaṃ cakṣur akṣṇor vicakṣe paśyāmo yena svar imā diśaś ca
yenābhikhyāya vidhavāma śakraṃ durhaṇād vām aśvinā śūrasātau
āśvinā vahataṃ pīvarīḥ svadhāśvāvatīr dāsapatnīr irāvatīḥ
yuvor dānāso divi nāditeyo yuvoḥ payāṃsi rurucire suśukrā
yad rebhaṃ dasrā vinigūḍham apsu yuvāyantaṃ vājayantaṃ ṛbīsāt
un ninyathur aśvinā vadhrim āśuṃ tad vāṃ vrataṃ mahayanty ukthaśāsaḥ
yā vāṃ nu sarire yā pṛthivyāṃ yā vīrutsu grāvasu yāntarikṣe
yā vīreṣu sūriṣu yāpi nāke tebhir naḥ śarma yacchataṃ yuvānā
yo vāṃ bharitrā stuvato maghāni prayantrīṇi dviṣato barhaṇāni
trātrīṇi śaśvatāṃ sātā tapanti tebhir naḥ śarma yacchataṃ yuvānā
yo vāṃ tricakraḥ supaviḥ suṣaptis trivandhuraḥ ketumān vātaraṃhāḥ
yoge yasya vitanoty abhīśuṃ vibhāvarīḥ sadatho yan mayobhu
yuvam ūhathur vimadāya jāyāṃ yuvaṃ vaśāṃ śayave dhenum akratām
yuvam āyuṣā tārayataṃ pra bandhanam attrim amuktaṃ yuvam aṁhaso vi
havantam meṣān vṛkye śivāyai pitā cakāra ṛṣim andham aśvinā
tasminn ṛjrāśve cakṣuṣī adhattam āviṣkṛṇutaṃ punar asya lokam
yad vāṃ cakṣur divi yat suparṇo yena paśyatho bhuvanāny amartyā
tan me dattaṃ cakṣuṣī devabandhū namasyāṃ vindethe purudhā cakānām
upaprayanto adhvaram
mā bibheḥ
na mariṣyasi
pari tvā pāmi sarvatas
ghanena hanmi vṛścikam ahim daṇḍena āgatam tvam agne dyubhiḥ
tvam āśuśukṣaṇiḥ
āditya ratha vegena viṣṇoḥ bāhu balena ca garuﾱa pakṣa nipātena bhūmim gaccha mahā yaśāḥ
garuﾱasya jāta mātreṇa trayaḥ lokāḥ prakampitāḥ
prakampitā mahī sarvā sa śaila vana kānanā
gaganam naṣṭa candra arkam
jyotiṣam na prakāśate
devatāḥ bhaya bhītāḥ ca
mārutaḥ na plavāyati
mārutaḥ na plavāyati om namaḥ
bho sarpa bhadra bhadram te
dūram gaccha mahā yaśāḥ
janamejayasya yajña ante āstīka vacanam smara
āstīka vacanam śrutvā yaḥ sarpaḥ na nivartate śatadhā bhidyate mūrdhni śiṃśa vṛkṣa phalam yathā
agastyaḥ mādhavaḥ ca eva mucukundaḥ mahā muniḥ kapilaḥ muniḥ āstīkaḥ pañca ete sukha śāyinaḥ
narmadāyai namaḥ prātar
narmadāyai namaḥ niśi
namaḥ astu narmade tubhyam
trāhi mām viṣa sarpataḥ
yaḥ jaratkāruṇā jātaḥ jarat kanyām mahā yaśāḥ tasya sarpaḥ api bhadram te dūram gaccha mahā yaśāḥ
tasya sarpasya sarpa tvam
tasmai sarpa namaḥ astu te
bhadraṃ vada dakṣiṇato bhadram uttarato vada
bhadraṃ purastān no vada bhadram paścāt kapiñjala
bhadraṃ vada putrair bhadraṃ vada gṛheṣu ca
bhadram asmākaṃ vada bhadraṃ no abhayaṃ vada
bhadram adhastān no vada bhadram upariṣṭān no vada
bhadraṃ bhadraṃ na ā vada bhadraṃ naḥ sarvato vada
asapatnaṃ purastān naḥ śivaṃ dakṣiṇatas kṛdhi
abhayaṃ satataṃ paścād bhadram uttarato gṛhe
yauvanāni mahayasi jigyuṣām iva dundubhiḥ
śakuntaka pradakṣiṇaṃ śatapattrābhi no vada
āvadaṃstvaṃ śakune bhadram ā vada
jāgarṣi tvaṃ bhuvane jātavedo jāgarṣi yatra yajate haviṣmān
idaṃ haviḥ śraddadhāno juhomi tena pāsi guhyaṃ nāma gonām
vidā divo viṣyann adrim ukthaiḥ
svastyayanaṃ tārkṣyam ariṣṭanemim mahadbhūtaṃ vāyasaṃ devatānām
asuraghnam indrasakhaṃ samatsu bṛhad yaśo nāvam ivā ruhema
aṁhomucam āṅgirasaṃ gayaṃ ca svasty ātreyam manasā ca tārkṣyam
prayatapāṇiḥ śaraṇaṃ pra padye svasti sambādheṣv abhayaṃ no astu
pra śyāvāśva dhṛṣṇuyā
varṣantu te vibhāvari divo abhrasya vidyutaḥ
rohantu sarvabījāny ava brahmadviṣo jahi
pra saṃrāje bṛhad arcā gabhīram
hiraṇya varṇām hariṇīm suvarṇa rajata srajām candrām hiraṇmayīm lakṣmīm jātavedaḥ mama ā vaha
tām me ā vaha jātavedaḥ lakṣmīm an apagāminīm yasyām hiraṇyam vindeyam gām aśvam puruṣān aham
aśva pūrvām ratha madhyām hasti nāda pramodinīm śriyam devīm upa hvaye
śrīḥ mā devī juṣatām
kāṃsī asmi
tām
tām hiraṇya prāvārām ārdrām jvalantīm tṛptām tarpayantīm padme sthitām padma padma varṇām varṇām tām iha upa hvaye śriyam
candrām prabhāsām yaśasā jvalantīm śriyam loke deva juṣṭām udārām tām padma nemim śaraṇam pra padye
alakṣmīḥ me naśyatām
tvām vṛṇomi
āditya varṇe tapasaḥ adhi jātaḥ vanaspatiḥ
tava vṛkṣaḥ
atha bilvaḥ
tasya phalāni tapasā nudantu māyā antarāḥ yāḥ ca bāhyāḥ alakṣmīḥ
upaitu mām deva sakhaḥ kīrtiḥ ca maṇinā saha
prādurbhūtaḥ asmi rāṣṭre asmin
kīrtim vṛddhim dadātu me
kṣudh pipāsā malā jyeṣṭhām alakṣmīm nāśayāmi aham abhūtim asamṛddhim ca
sarvān niḥ nuda me gṛhāt
gandha dvārām durādharṣām nitya puṣṭām karīṣiṇīm īśvarīm sarva bhūtānām tām iha upa hvaye śriyam
manasaḥ kāmam ākūtim vācaḥ satyam aśīmahi
paśūnām rūpam annasya yaśaḥ
mayi śrīḥ śrayatām
kardamena prajāḥ bhūtāḥ
mayi sam bhava kardama
śriyam vāsaya me kule mātaram padma mālinīm
āpaḥ sravantu snigdhāni
ciklīta vasa me gṛhe ni ni ca ca devīm devīm mātaram mātaram śriyam śriyam vāsaya vāsaya me me kule kule
pakvām puṣkariṇīm puṣṭām piṅgalām padma mālinīm sūryām hiraṇmayīm lakṣmīm jātavedaḥ mama ā vaha
ārdrām puṣkariṇīm yaṣṭīm su varṇām hema mālinīm candrām hiraṇmayīm lakṣmīm jātavedaḥ mama ā vaha
tām me ā vaha jātavedaḥ lakṣmīm an apagāminīm yasyām hiraṇyam prabhūtam gāvaḥ dāsyaḥ vindeyam puruṣān aham
yaḥ ānandam samāviśat upādhāvan vibhāvasum śriyaḥ sarvāḥ upāśiṣva
ciklīta vasa me gṛhe
kardamena prajā sraṣṭā
kardamena prajā sraṣṭā sambhūtim gamayāmasi
adadhāt upāgāt yeṣām kāmam sasṛjmahe
upāgāt
jātavedaḥ punīhi mā rāyaspoṣam ca dhāraya
agniḥ mā tasmāt enasaḥ viśvāt muñcatu aṃhasaḥ
acchā naḥ mitra mahas deva devān agne vocaḥ sumatim rodasyoḥ
vīhi svastim su kṣitim divaḥ nṝn
dviṣaḥ aṃhāṃsi duritā tarema
tā tarema
tava avasā tarema
ciklīto yasya nāma tad divā naktaṃ ca sukrato
asmān didāsa yujyāya jīvase jātavedaḥ punantu māṃ devajanāḥ
punantu manasā dhiyaḥ punantu viśvā bhūtāni
jātavedo yad astutam
viśve devāḥ punīta mā jātavedaḥ punīhi mā
sambhūtā asmākaṃ vīrā dhruvā dhruveṣu tiṣṭhati
dhruvā dyaur dhruvā pṛthivī dhruvā dhruveṣu tiṣṭhati
agne acchā yad astutaṃ rāyaspoṣaṃ ca dhāraya
acchā no mittramaho deva devān agne vocaḥ sumatiṃ rodasyoḥ
vīhi svastiṃ sukṣitiṃ divo nṝn dviṣo aṃhāṃsi duritā tarema tā tarema tavāvasā tarema
mayi śleṣo mā vadhīḥ pra saṃrājaṃ ca sukrato
asmān pṛṇīṣva yujyāya jīvase jātavedaḥ punīhi mā
marto yo no didāsaty adhirasthā na nīnaśat
davidhvato vibhāvaso jāgāram uta te dhiyam
anamīvā bhavantv aghnyā su san garbho vi mocatu
arātīyanti ye kecit sūrayaś cābhi majmanā
rāyaspoṣaṃ vi dhāraya jātavedaḥ punīhi mā
usrā bhavantu no mayo bahvīr goṣṭhe ghṛtācyaḥ
acchā no mitramaho deva devān agne vocaḥ sumatiṃ rodasyoḥ
vīhi svastiṃ sukṣitiṃ divo nṝn dviṣo aṃhāṃsi duritā tarema tā tarema tavāvasā tarema
saṃsravantu marutaḥ sam aśvāḥ sam u pūruṣāḥ
saṃ dhānyasya yā sphātiḥ saṃsrāvyeṇa haviṣā juhomi
eha yanti paśavo ye pareyur vāyur yeṣāṃ sahacāraṃ jujoṣa
tvaṣṭā yeṣāṃ rūpadheyāni vedāsmiṃs tāṁ loke savitābhirakṣatu
imaṃ goṣṭhaṃ paśavaḥ saṃsravantu bṛhaspatir ānayatu prajānan
sinīvālī nayaty agra eṣām ājagmuṣo 'numate niyaccha
saṃsiñcāmi gavāṃ kṣīraṃ sam ājyena balaṃ rasam
saṃsiktā asmākaṃ vīrā dhruvā gāvaḥ santu gopatau
āharāmi gavāṃ kṣīram āharāmi dhānya3ṃ rasam
āhṛtā asmākaṃ vīrā ā patnīr idam astakam
ā te garbho yonim etu pumān bāṇa iveṣudhim
ā vīro atra jāyatāṃ putras te daśamāsyaḥ
karomi te prājāpatyam ā garbho yonim etu te
anūnaḥ pūrṇo jāyatām anandhośroṇopiśācadhītaḥ
pumāṃs te putro jāyatāṃ pumān anujāyatām
yāni bhadrāni bījāny ṛṣabhā janayanti naḥ
tāni bhadrāṇi bījāny ṛṣabhā janayantu te
tais tvaṃ putraṃ janayeḥ sa jāyatāṃ vīratamaḥ svānām
yo vaśāyāṃ garbho yo 'pi vehatīndras tan nidadhe vanaspatau
tais tvaṃ putrān vindasva sā prasūr dhenukā bhava
saṃ vo manāṃsi jānātāṃ saṃ nābhiḥ saṃ tato 'sat
saṃ tvā kāmasya yoktreṇa yuñjāny avimocanāya
kāmaḥ samṛdhyatāṃ mahyam aparājitam eva me
yaṃ kāmaṃ kāmaye deva tam me vāyo samardhaya
agnir etu prathamo devatānāṃ so 'syāḥ prajāṃ muñcatu mṛtyupāśāt
tad ayaṃ rājā varuṇo 'numanyatāṃ yatheyaṃ strī pautram aghaṃ na rodāt
imām agnis trāyatāṃ gārhapatyaḥ prajām asyai tiratu dīrgham āyuḥ
aśūnyopasthā jīvatām astu mātā pautram ānandam abhivibudhyatām iyam
mā te gṛhe niśi ghora utthād anyatra tvad rudatyaḥ saṃviśantu
mā tvaṃ vikeśy ura āvadhiṣṭhā jīvaputrā patiloke virāja prajāṃ paśyantī sumanasyamānā
aprajasyam pautramartyaṃ pāpmānam uta vāgham
prajām ivonmucyasva dviṣadbhyaḥ pratimuñcāmi pāśān
devakṛtaṃ brāhmaṇaṃ kalpamānaṃ tena hanmi yoniṣadaḥ piśācān
kravyādo mṛtyūn adharān pātayāmi dīrgham āyus tava jīvantu putrāḥ
tvaṃ hy agne prathamo manotā
cakṣuś ca śrotraṃ ca manaś ca vāk ca prāṇāpānau deha idaṃ śarīram
dvau pratyañcāvanulomau visargāv edaṃ tam manye daśayantram utsam
ya ānayat parāvataḥ
uraś ca pṛṣṭhaś ca karau ca bāhū jaṅghe corū udaraṃ śiraś ca
romāṇi māṃsaṃ rudhirāsthimajjam etaccharīraṃ jalabudbudopamam
bhruvau lalāṭe ca tathā ca karṇau hanū kapolau chubukas tathā ca
oṣṭhau ca dantāś ca tathaiva jihvā me taccharīraṃ mukharatnakośam
śaṃvatīḥ pārayanty etedaṃ pṛcchasva vaco yathā
abhyāran taṃ samāketaṃ ya evedam iti bravat
jāyāketaṃ parisrutam bhāratī brahmavādinī
saṃjānānā mahī jātā ya evedam iti bravat
indras taṃ kiṃ vibhuṃ prabhuṃ bhānunā yaṃ jujoṣati
tena sūryam arocayad yeneme rodasī ubhe
juṣasvāgne aṅgiraḥ kāṇvam medhyātithim
mā tvā somasya barbṛhat sutasya madhumattamaḥ
tvām agne aṅgiraḥ śocasva devavītamaḥ
ā śantama śantamābhir abhiṣṭibhiḥ śāntiṃ svastim akurvata
śaṃ naḥ kanikradad devaḥ parjanyo abhivarṣatv oṣadhayaḥ sampravardhantam
śaṃ no dyāvāpṛthivī śaṃ prajābhyaḥ śaṃ no astu dvipade śaṃ catuṣpade
śaṃ na indrāgnī bhavatām avobhiḥ
svapnaḥ svapnādhikaraṇe sarvaṃ niṣvāpayā janam
ā sūryam anyān svāpayāvyuṣaṃ jāgṛyām aham
ka īṃ vyaktā naraḥ sanīḍhaḥ
ajagaro nāma sarpaḥ sarpiraviṣo mahān
tasmin hi sarpaḥ sudhitas tena tvā svāpayāmasi
sarpaḥ sarpo ajagaraḥ sarpiraviṣo mahān
tasya sarpāt siṃdhavaḥ
tasya gādham aśīmahi
kāﾱiko nāma sarpo navanāgasahasrabalaḥ
yamunahrade ha so jāto3 yo nārāyaṇavāhanaḥ
yadi kāﾱikadūtasya yadi kāḥkāﾱikād bhayam
janmabhūmim atikrānto nirviṣo yāti kāﾱikaḥ
ā yāhīndra pathibhir iﾱitebhir yajñam imaṃ no bhāgadheyaṃ juṣasva
tṛptāṃ juhur mātuﾱasyeva yoṣā bhāgas te paitṛṣvaseyī vapām iva
yaśaskaraṃ balavantaṃ prabhutvaṃ tam eva rājādhipatir babhūva
saṃkīrṇanāgāśvapatir narāṇāṃ sumaṅgalyaṃ satataṃ dīrgham āyuḥ
karkoṭako nāma sarpo yo dṛṣṭīviṣa ucyate
tasya sarpasya sarpatvaṃ tasmai sarpa namo 'stu te
ati kāﾱikaraudrasya viṣṇuḥ saumyena bhāminā
yamunanadī kāﾱikaṃ te viṣṇustotram anusmaram
ye 'do rocane divo ye vā sūryasya raśmiṣu
teṣām apsu sadas kṛtaṃ tebhyaḥ sarpebhyo namaḥ
namo astu sarpebhyo ye ke ca pṛthivīm anu
ye antarikṣe ye divi tebhyaḥ sarpebhyo namaḥ
ugrāyudhāḥ pramathinaḥ pravīrā māyāvino balino micchamānāḥ
ye devā asurān parābhavan tāṃs tvaṃ vajreṇa maghavan nivāraya
yasya vratam upatiṣṭhanta āpo yasya vrate paśavo yanti sarve
yasya vrate puṣṭipatir niviṣṭas taṃ sarasvantam avase johavīmi
yajñe divo nṛṣadane pṛthivyāḥ
upapravada maṇḍūki
varṣam āvada tāduri
madhye hradasya plavasva nigṛhya caturaḥ padaḥ
indrāsomā tapatam
rakṣaḥ ubjatam
abhi pra vaḥ surādhasam indram arca yathā vide
yo jaritṛbhyo maghavā purūvasuḥ sahasreṇeva śikṣati
śatānīkeva prajigāti dhṛṣṇuyā hanti vṛtrāṇi dāśuṣe
girer iva pra rasā asya pinvire datrāṇi purubhojasaḥ
ā tvā sutāsa indavo madā ya indra girvaṇaḥ
āpo na vajrinn anv okyaṃ3 saraḥ pṛṇanti śūra rādhase
anehasaṃ prataraṇaṃ vivakṣaṇaṃ madhvaḥ svādiṣṭham īṃ piba
ā yathā mandasānaḥ kirāsi naḥ pra kṣudreva tmanā dhṛṣat
ā naḥ stomam upadravat hiyānaḥ aśvaḥ na sotṛbhiḥ yam te svadhāvan svadayanti dhenavaḥ indra kaṇveṣu rātayaḥ
ugraṃ na vīraṃ namasopasedima vibhūtim akṣitāvasum
udrīva vajrinn avato na siñcate kṣarantīndra dhītayaḥ
yaddha nūnaṃ yad vā yajñe yad vā pṛthivyām adhi
ato no yajñam āśubhir mahemata ugra ṛṣvebhir āgahi
ajirāso harayo ye ta āśavo vātā iva prasakṣiṇaḥ
yebhir apatyaṃ manuṣaḥ parīyase yebhir viśvaṃ svar dṛśe
etāvatas ta īmaha indra sumnasya gomataḥ
yathā prāva etaśaṃ kṛtvye dhane yathā vaśan daśavraje
yathā kaṇve maghavan trasadasyavi yathā pakthe daśavraje
yathā gośarye asanor ṛjiśvanīndra gomaddhiraṇyavat
pra su śrutaṃ surādhasam arcā śakram abhiṣṭaye
yaḥ sunvate stuvate kāmyaṃ vasu sahasreṇeva maṃhate
śatānīkā hetayo asya duṣṭarā indrasya samiṣo mahīḥ
śinir na bhujmā maghavatsu pinvate yad īṃ sutā amandiṣuḥ
yad īṃ sutāsa indavo 'bhi priyam amandiṣuḥ
āpo na dhāyi savanam ma ā vaso dughā ivopa dāśuṣe
anehasaṃ vo havamānam ūtaye madhvaḥ kṣaranti dhītayaḥ
ā tvā vaso havamānāsaḥ indavaḥ upa stotreṣu dadhire
ā naḥ some su adhvaraḥ iyānaḥ atyaḥ na tośate yam svadhāvan svadhayanti gūrtayaḥ
paure chandayase havam
pra vīram ugraṃ viviciṃ dhanaspṛtaṃ vibhūtiṃ rādhaso mahaḥ
udrīva vajrinn avato vasutvanā sadā pīpetha dāśuṣe
yaddha nūnaṃ parāvati yad vā pṛthviyāṃ divi
yujāna indra haribhir mahemata ugra ṛṣvebhir āgahi
rathirāso harayo ye te asridha ojo vātasya piprati
yebhir ni dasyuṃ manuṣo nighoṣayo yebhiḥ svaḥ parīyase
etāvatas te vaso vidyāma śūra navyasaḥ
yathā prāvo maghavan medhyātithiṃ yathā nīpātithiṃ dhane
yathā kaṇve maghavan medhe adhvare dīrghanīthe damūnasi
yathā gośarye asiṣāso adrivo mayi gotraṃ hariśriyam
yathā manau sāṃvaraṇaṃ somam indrāpibaḥ sutam
nīpātithau maghavan medhyātithau puṣṭigau śruṣṭigau sacā
pārṣadvānaḥ praskaṇvaṃ samasādayacchayānaṃ jivrim uddhitam
sahasrāṇy āsiṣāsad gavām ṛṣis tvoto dasyave vṛkaḥ
ya ukthebhir na vindhate cikid ya ṛṣicodanaḥ
indraṃ tam acchāvada navyasyā maty aviṣyantaṃ na bhojase
yasmā arkaṃ saptaśīrṣāṇam ānṛcus tridhātum uttame pade
sa tv imā viśvā bhuvanāni cikradad ād ij janiṣṭa pauṃsyam
yo no dātā vasūnām indraṃ taṃ hūmahe vayam
vidmā hy asya sumatiṃ navīyasīṃ gamema gomati vraje
yasmai tvaṃ vaso dānāya śikṣasi sa rāyaspoṣam aśnute
taṃ tvā vayaṃ maghavann indra girvaṇaḥ sutāvanto havāmahe
kadā cana starīr asi nendra saścasi dāśuṣe
upopennu maghavan bhūya in nu te dānaṃ devasya pṛcyate
pra yo nanakṣe abhy ojasā kriviṃ vadhaiḥ śuṣṇaṃ nighoṣayan
yaded astambhīt prathayann amūṃ divam ād ijjaniṣṭa pārthivaḥ
yasyāyaṃ viśva āryo dāsaḥ śevadhipā ariḥ
tiras cid arye ruśame pavīravi tubhyet so ajyate rayiḥ
turaṇyavo madhumanto ghṛtaścuto viprāso arkam ānṛcuḥ
asme rayiḥ paprathe vṛṣṇyaṃ śavo 'sme suvānāsa indavaḥ
yathā manau vivasvati somaṃ śakrāpibaḥ sutam
yathā trite chanda indra jujoṣasy āyau mādayase sacā
pṛṣadhre medhye mātariśvanīndra suvāne amandathāḥ
yathā somaṃ daśaśipre daśoṇye syūmaraśmāv ṛjīnasi
ya ukthā kevalā dadhe yaḥ somaṃ dhṛṣatāpibat
yasmai viṣṇus trīṇi padā vicakrama upa mitrasya dharmabhiḥ
yasya tvam indra stomeṣu cākano vāje vājiñchatakrato
taṃ tvā vayaṃ sudughām iva goduhe juhūmasi śravassu ca
yo no dātā sa naḥ pitā mahāṁ ugra īśānakṛt
ayāmann ugro maghavā purūvasur gor aśvasya pradāti naḥ
yasmai tvaṃ vaso dānāya maṃhase sa rāyaspoṣam invati
vasūyavo vasupatiṃ śatakratuṃ stomair indraṃ havāmahe
kadā cana prayucchasy ubhe nipāsi janmanī
turīyāditya savanaṃ ta indriyam ātasthāv amṛtaṃ divi
yasmai tvaṃ maghavann indra girvaṇaḥ śikṣo śikṣasi dāśuṣe
asmākaṃ gira uta suṣṭutiṃ vaso kaṇvavacchṛṇudhī havam
astāvi manma pūrvyam brahmendrāya vocata
pūrvīr ṛtasya bṛhatīr anūṣata stotur medhā asṛkṣata
sam indro rāyo bṛhatīr adhūnuta saṃ kṣoṇī sam u sūryam
saṃ śukrāsaḥ śucayaḥ saṃ gavāśiraḥ somā indram amandiṣuḥ
upamaṃ tvā maghonāṃ jyeṣṭhaṃ ca vṛṣabhāṇām
pūrbhittamaṃ maghavann indra govidam īśānaṃ rāya īmahe
ya āyuṃ kutsam atithigvam ardayo vāvṛdhāno dive dive
taṃ tvā vayaṃ haryaśvaṃ śatakratuṃ vājayanto havāmahe
ā no viśveṣāṃ rasaṃ madhvaḥ siñcanty adrayaḥ
ye parāvati sunvire janeṣv ā ye arvāvatīndavaḥ
viśvā dveṣāṃsi jahi cāva cā kṛdhi viśve sunvantv ā vasu
śīrṣṭeṣu cit te madirāso aṃśavo yatrā somasya tṛmpasi
indra nedīya ed ihi mitamedhābhir ūtibhiḥ
ā śantama śantamābhir abhiṣṭibhir ā svāpe svāpibhiḥ
ājituraṃ satpatiṃ viśvacarṣaṇiṃ kṛdhi prajāsv ābhagam
pra sū tirā śacībhir ye ta ukthinaḥ kratuṃ punata ānuṣak
yas te sādhiṣṭho 'vase te syāma bhareṣu te
vītihotrābhir uta devahūtibhiḥ sasavāṃso viśṛṇvire
ahaṃ hi te harivo brahma vājayur ājiṃ yāmi sadotibhiḥ
tvām id eva tam ame sam aśvayur gavyur agre matīnām
etat ta indra vīryaṃ gīrbhir gṛṇanti kāravaḥ
te stobhanta ūrjam āvan ghṛtaścutaṃ paprāso nakṣan dhītibhiḥ
nakṣanta indram avase ṣukṛtyayā yeṣāṃ suteṣu mandase
yathā saṃvarte amado yathā kṛśa evāsme indra matsva
ā no viśve sajoṣaso devāso gantanopa naḥ
vasavo rudrā avase na āgamaṁ śṛṇvantu maruto havam
pūṣā viṣṇur havanaṃ me sarasvaty avantu sapta sindhavaḥ
āpo vātaḥ parvatāso vanaspatiḥ śṛṇotu pṛthivī havam
yad indra rādho asti te māghonaṃ maghavattama
tena no bodhi sadhamādyo vṛdhe bhago dānāya vṛtrahan
ājipate nṛpate tvam iddhi no vāja ābhakṣi sukrato
vayaṃ hotrābhir uta devahūtibhiḥ sasavāṃso manāmahe
santi hy arya āśiṣa indra āyur janānām
asmān nakṣasva maghavann upāvase dhukṣasva pipyuṣīm iṣam
vayaṃ ta indra stomebhir vidhema tvam asmākaṃ śatakrato
mahi sthūraṃ śaśayaṃ rādho ahrayaṃ praskaṇvāya nitośaya
bhūrīd indrasya vīryaṃ vyakhyam abhyājati
rādhas te dasyave vṛka
śataṃ śvetāsa ukṣaṇo divi tāro na rocante
mahnā divaṃ na tastabhuḥ
śataṃ veṇūñchataṃ śunaḥ śataṃ carmāṇi mlātāni
śatam me balbajastukā aruṣīṇāṃ catuḥśatam
su devāḥ stha kaṇvāyanāḥ vayaḥ vayaḥ vicarantaḥ
aśvāsaḥ na caṅkṣamata
ād it sāptasya carkirann ānūnaṃ ca mahi śravaḥ
śyāvīr atidhvasan pathaś cakṣuṣā cana saṃnaśe
prati te dasyave vṛka rādho adarśy ahrayam
dyaur na prathinā śavaḥ
daśa mahyaṃ pūtakratuḥ sahasrā dasyave vṛkaḥ
nityād rāyo amaṃhata
śatam me gardabhānāṃ śatam ūrṇāvatīnām
śataṃ dāsāṁ adhi srajaḥ
tatro api prāṇīyata pūtakratāyī vyaktā
aśvānām in na yūthyam
acety agniś cikitir havyavāṭ sa sumadrathaḥ
agniḥ śukreṇa śociṣā bṛhat sūryo arocata divi sūryo arocata
agna āyāhy agnibhiḥ
tvaṃ drapsaṃ dhanuṣā yudhyamānam upātiṣṭho maghavann aṃśumatyāḥ
pra śūra āpaḥ sanitā dhanānīndra tāni te purukṛt sahāṃsi
tvaṃ ha tyat saptabhyo jāyamānaḥ
pāvamānīḥ svastyayanīḥ sudughā hi ghṛtaścutaḥ
ṛṣibhiḥ saṃbhṛto raso brāhmaṇeṣv amṛtaṃ hitam
pāvamānīr diśantu na imaṃ lokam atho amum
kāmān samardhayantu no devair devīḥ samāhṛtāḥ
yena devāḥ pavitreṇātmānam punate sadā
tena sahasradhāreṇa pāvamānyaḥ punantu mā
prājāpatyaṃ pavitraṃ śatodyāmaṃ hiraṇmayam
tena brahmavido vayaṃ pūtam brahma punīmahe
indraḥ sunītī saha mā punātu somaḥ svastyā varuṇaḥ samīcyā
yamo rājā pramṛṇābhiḥ punātu māṃ jātavedā morjayantyā punātu
pāvamānīḥ svastyayanīr yābhir gacchati nāndanam
puṇyāṃś ca bhakṣān bhakṣayaty amṛtatvaṃ ca gacchati
pra devam acchā madhumanta
yan me garbhe vasataḥ pāpam ugram yaj jāyamānasya ca kiṃcid anyat
jātasya ca yac cāpi ca vardhato me tat pāvamānībhir aham punāmi
mātāpitror yan na kṛtaṃ vaco me yat sthāvaraṃ jaṃgamam ābabhūva
viśvasya yat prahṛṣitaṃ vaco me tat pāvamānībhir ahaṃ punāmi
krayavikrayād yonidoṣād bhakṣād bhojyāt pratigrahāt
asaṃbhojanāc cāpi nṛśaṃsaṃ tat pāvamānībhir aham punāmi
goghnāt taskaratvāt strīvadhād yac ca kilbiṣam
pāpakaṃ ca caraṇebhyas tat pāvamānībhir aham punāmi
brahmavadhāt surāpānāt suvarṇasteyād vṛṣalimithunasaṃgamāt
guror dārābhigamanāc ca tat pāvamānībhir aham punāmi
bālaghnān mātṛpitṛvadhād bhūmitaskarāt sarvavarṇamithunasaṃgamāt
pāpebhyaś ca pratigrahāt sadyaḥ praharanti sarvaduṣkṛtaṃ tat pāvamānībhir aham punāmi
amantram annam yat kiṃciddhūyate ca hutāśane
saṃvatsarakṛtaṃ pāpaṃ tat pāvamānībhir aham punāmi
duryaṣṭaṃ duradhītaṃ pāpam yaccājñānatokṛtam
ayājitāś cāsaṃyājyās tat pāvamānībhir aham punāmi
ṛtasya yonayo 'mṛtasya dhāma sarvā devebhyaḥ puṇyagandhā
tā na āpaḥ pravahantu pāpaṃ śraddhā gacchāmi sukṛtām ulokaṃ tat pāvamānībhir aham punāmi
indraḥ sunītī saha mā punātu somaḥ svastyā varuṇaḥ samīcyā
yamo rājā pramṛṇābhiḥ punātu māṃ jātavedā morjayantyā punātu
pāvamānīḥ svastyayanīḥ sudughā hi ghṛtaścutaḥ
ṛṣibhiḥ saṃbhṛto raso brāhmaṇeṣv amṛtaṃ hitam
pāvamānīr diśantu na imaṃ lokam atho amum
kāmān samardhayantu no devair devīḥ samāhṛtāḥ
yena devāḥ pavitreṇātmānam punate sadā
tena sahasradhāreṇa pāvamānyaḥ punantu mā
prājāpatyaṃ pavitraṃ śatodyāmaṃ hiraṇmayam
tena brahmavido vayaṃ pūtam brahma punīmahe
pāvamānīḥ svastyayanīr yābhir gacchati nāndanam
puṇyāṃś ca bhakṣān bhakṣayaty amṛtatvaṃ ca gacchati
pāvamānīṃ pitṝn devān dhyāyed yaś ca sarasvatīṃ
pitṝṃs tasyopatiṣṭheta kṣīraṃ sarpir madhūdakaṃ
ṛṣayas tu tapas tepuḥ sarve svargajigīṣavaḥ
tapasas tapasogryaṃ tu pāvamānīr ṛco japet
pāvamānaṃ paraṃ brahma ye paṭhanti manīṣiṇaḥ
saptajanma bhaved vipro dhanāḍhyo vedapāragaḥ
daśottarāṇy ṛcāṃ caitatpāvamānīḥ śatāni ṣaṭ
etaj juhvaṃ japaṃś caiva ghoraṃ mṛtyubhayaṃ jayet
pāvamānaṃ paraṃ brahma śukrajyotiḥ sanātanam
ṛṣīṃs tasyopatiṣṭheta kṣīraṃ sarpir madhūdakam
iḍaiva vām anuvastāṃ ghṛtena yasyāḥ pade punate devayantaḥ
ghṛtapadī śakvarī somapṛṣṭhopa yajñam asthita vaiśvadevī
vaiśvadevī punatī devy āgād yasyām imā bahvyas tanvo vītapṛṣṭhāḥ
tayā madantaḥ sadhamādyeṣu vayaṃ syāma patayo rayīṇām
pra tu drava pari kośaṃ niṣīda
yatra lokyās tanutyajāḥ śraddhayā tapasā jitāḥ
tejaś ca yatra brahma ca tatra mām amṛtaṃ kṛdhīndrāyendo parisrava
yatra devā mahātmanaḥ sendraḥ samarudgaṇāḥ
brahmā ca yatra viṣṇuś ca tatra mām amṛtaṃ kṛdhīndrāyendo parisrava
yatra tat paramaṃ padaṃ viṣṇor loke mahīyate
devaiḥ sukṛtakarmabhis tatra mām amṛtaṃ kṛdhīndrāyendo parisrava
yatrānandāś ca modāś ca
sasruṣīs tad apaso divā naktaṃ ca sasruṣīḥ
vareṇyakratur aham ā devīr avasā huve
o cit sakhāyaṃ sakhyā vavṛtyām
ehīndra vasumatā rathena sākaṃ somam apiban madāya
hṛtsu pītvā mandasāno marudbhiḥ stīrṇaṃ yāhi vṛtrahatyāya vajrī
indra somam imam piba
mama vrate hṛdayam te dadhāmi
mama cittam anu cittam te astu
mama vācam eka vratā juṣasva
bṛhaspatiḥ tvā niyunaktu mahyam
dhātā tvā mahyam adadan mahyam dhātā dadhātu tvā
pra dhātā tvā mahyaṃ prāyacchan mahyaṃ tvānumatir dadau
anumate 'numanyasva svānumate 'numanyasva
mahyam enaṃ samākuru vācā cakṣuṣā manasā mayi saṃyatam
āharayat te hṛdayaṃ tad astu hṛdayaṃ mama
atho yan mama hṛdayaṃ tad astu hṛdayaṃ tava
hṛdayena hṛdayaṃ prāṇena prāṇam agṛbham2
gṛbhṇāmi cakṣuṣā cakṣur gṛbhṇāmi manasā manaḥ
ākūtaṃ cittaṃ cakṣuḥ śrotram atho balam
śriyaṃ yāṃ devā jagmus tayā badhnāmi te manaḥ
annamayena maṇinā prāṇasūtreṇa pṛṣṇinā
badhnāmi satyagranthinā hṛdayaṃ ca manaś ca te
āvartanaṃ nivartanaṃ mayā saṃvananaṃ tava
indrāgnī aśvinobhā tvaṣṭā dhātā ca cakratuḥ
yena cittena vadasi yena tvānyo 'bhidāsati
sarvaṃ tad agna ābhara mahyaṃ dāsāya rādhyaḥ
anuvanaṃ suvanam udvanaṃ vanam
gharmasya paśya rūpāṇi tena badhnāmi te manaḥ
saṃ mā viśantu paśavaḥ saṃ mā viśantv oṣadhīḥ
saṃ mā viśantu rājāno yathāhaṃ kāmaye tathā
antaraṃ ca nedīyaś ca mano devā upāsate
anantaro 'haṃ tubhyaṃ bhūyāsaṃ hṛdayam me bhūyāsam anantaram
sabhā sam āsāvituś cāvatām ubhe prajāpater duhitārau sacetasau
saṃgatheṣu pade cāru namo vaiśvānarāya adhi
ya padena ta ā te prāṇān samādade
atho etat samādade yad anyeṣu janeṣu ca
ahaṃ te cakṣuṣā cakṣur ahaṃ te manasā manaḥ
ahaṃ gandharvarūpeṇa san āvartayāmi te
hatacitto hatamano hato anyeṣu te manaḥ
sarveṣu kṛṣṇakeśeṣu hato anyeṣu te manaḥ
sarvāsu śuddhadantīṣu hato anyāsu te manaḥ
māṃ caiva paśya sūryaṃ ca mā tṛtīyaṃ kadācana
smṛtir asi kāmasañjananī mayi te kāmo astu
yat te mano vareṇyaṃ lokeṣu bahudhā kṛtam
samudram iva saritaḥ sarvaṃ tvānuvartayāmasi
ādīpayāmi te hṛdayam agnā me 'vapradīpayāmasi
eṣa te hṛdaye 'ṅgāro dīptas te asmi dahyase
mayā te dahyamānasyāgnir dāṃsena na tṛpyatu bhūmir dāṃsena tṛpyatu
cittaṃ ca te manaś ca te mayi dhātā niyacchatu
mayi te cittam āyattam manas te mayi samaśnute
āvṛtās te mayā prā...
naṣṭaṃ te kṛpam anyasmin mayi te ramatām manaḥ
anu ... manaḥ
cakṣuḥ śrotraṃ cādhītaṃ ca sarvaṃ te aham ādade
hṛdya ṛṣir ajāyata de...
tad evaiṣv adadhur hṛdayeṣv arthadarśinam
sarvajñaṃ sarvadarśinaṃ sa naḥ karmāṇi sādhaya
ye ...stava jātavedaḥ praviṣṭā agnir durhṛdayasya karma
teṣām aham bhāgadheyaṃ juhomi tāṃ mā devāḥ sarvaiḥ kāmais tarpayantām
bhṛgūṇām aṅgirasāṃ tapaso gṛṇa saṃyatam
kuśikābhyavarāṇāṃ ca mana āvartayāmi te
yat te mano vareṇyaṃ lokeṣu bahudhā kṛtam
tat ta āvartayāmasy adhriś cāhaś ca brāhmaṇaḥ
yat kakṣīvān saṃvananaṃ putro aṅgirasām avet
tena no 'dya viśve devāḥ saṃ priyaṃ samavīvanan
uttudainaṃ gṛhapate jñātebhyaḥ śayanād adhi
grīvā gṛhītvottiṣṭha pādato na viveśaya
ut khād udantu maruta ut samudrām ato dadhi
kratvāyam agnir dahatu kratvā tapatu sūryaḥ
kāmaśayyārthe 'bhitaptāṃ yathā striyaṃ śoṣayasi
evaṃ śoṣaya no 'rātīr divā naktaṃ daśasyatam
imām me mitrāvaruṇau kṛdhi cittena vyasyatām
dattvā pītvāgrataḥ kṛtvā yathāsyāṃ devaśo vaśe
parān kṛṇuṣva dāsān devīvaśān anvavāyinaḥ
adhiṣṭhāya padā mūrdhni sānvayāñchāśvatīḥ samā
ṛtubhiṣṭvārtavebhir āyuṣā saha varcasā
saṃvatsarasya tejasā tena mā saha śundhata
anena brahmaṇāgne tvam ayaṃ cendro na īḍitaḥ
saṃrājaṃ cādhipatyaṃ ca svānāṃ kṛṇu tam uttamam
agne nijahi saṃhitān iṣūn marmaṇi marmaṇi
khādiraṃ hṛdi śaṅkuṃ no dviṣato na viveśaya
satyenottabhītā bhūmiḥ
dhruvaidhi poṣyā mayi mahyaṃ tvādād bṛhaspatiḥ
mayā patyā prajāvatī saṃjīva śaradaḥ śatam
vi hi sotor asṛkṣata
avidhavā bhava varṣāṇi śataṃ sāgraṃ tu suvratā
tejasvī ca yaśasvī ca dharmapatnī pativratā
janayad bahuputrāṇi mā ca duḥkhaṃ labhet kvacit
bhartā te somapā nityaṃ bhaved dharmaparāyaṇaḥ
aṣṭaputrā bhava tvaṃ ca subhagā ca pativratā
bhartuś caiva pitur bhrātur hṛdayānandinī sadā
indrasya tu yathendrāṇī śrīdharasya yathā śriyā
śaṃkarasya yathā gaurī tad bhartur api bhartari
atrer yathānusūyā syād vasiṣṭhasyāpy arundhatī
kauśikasya yathā satī tathā tvam api bhartari
eka evāgnir bahudhā samiddha ekaḥ sūryo viśvam anu prabhūtam
ekaivoṣāḥ sarvam idaṃ vibhāty ekaivā idaṃ vibabhūva sarvam
yam ṛtvijo bahudhā kalpayantaḥ sacetaso yajñam imaṃ vahanti
yo anūcāno brāhmaṇo yukta āste kā svit yajamānasya saṃvit
yāvanmātram uṣaso na pratīkam
udapaptama vasater vayo yathā riṇantv ā bhṛgavo manyamānāḥ
purūravaḥ punar astam parehi yāme mano devajanā ayāt svaḥ
pra te mahe vidathe śaṃsiṣaṃ harī
yad yad akṛtaṃ yad enaś cakṛmā vayam
oṣadhayas tasmāt pāntu duritād enasas pari
bṛhaspate prati me devatām ihi
asau yā senā marutaḥ pareṣām abhyaiti na ojasā spardhamānā
tāṃ gūhata tamasāpavratena yathāmīṣām anyo anyaṃ na janāt
andhā amitrā bhavatāśīrṣāṇo 'haya iva
teṣāṃ vo agnidagdhānām indro hantu varaṃ varam
brahma jajñānaṃ prathamaṃ purastāt vi sīmataḥ suruco vena āvaḥ
sa budhnyā upamā asya viṣṭhāḥ sataś ca yonim asataś ca vivaḥ
iyam pitre rāṣṭry ety agre prathamāya januṣe bhūmaneṣṭhāḥ
tasmā etaṃ surucaṃ hvāramahyaṃ gharmaṃ śrīṇanti prathamāya dhāseḥ
mahān mahī astabhāyad vijāto dyāṃ pitā sadma pārthivaṃ ca rajaḥ
sa budhnyād āṣṭa januṣābhy ugram bṛhaspatir devatā tasya samrāṭ
abhi tyaṃ devaṃ savitāram oṇyoḥ kavikratum arcāmi satasavaṃ ratnadhām abhi priyaṃ matiṃ kavim
ūrdhvā yasyāmatir bhā adidyutat savīmani hiraṇyapāṇir amimīta sukratuḥ kṛpā svaḥ
tā sūryācandramasā gātuvittamā mahat tejo vasumad bhrājato divi
sāmātmanā carataḥ sāmācāriṇā yayor vrataṃ na vase jātu devayoḥ
ubhāv antau pariyāta armyā divo na raśmīṃs tanuto vy arṇave
ubhā bhuvantī bhuvanā kavikratū sūryā na candrā carato hatāmatī
patī dyumad viśvavidā ubhā divaḥ sūryā ubhā candramasā vicakṣaṇā
viśvavārā varivobhā vareṇyā tā no 'vataṃ matimantā mahivratā
viśvavaparī prataraṇā tarantā suvarvidā dṛśaye bhūriraśmī
sūryā hi candrā vasu tveṣadarśatā manasvinobhānu carato nu saṃ divam
asya śravo nadyaḥ sapta bibhrati dyāvā kṣāmā pṛthivī darśataṃ vapuḥ
asme sūryācandramasābhicakṣe śraddhe kam indra carato vitarturam
pūrvāparaṃ carato māyayaitau śiśū krīḍantau pariyāto adhvaram
viśvāny anyo bhuvanābhicaṣṭa ṛtūṃr anyo vidadhaj jāyate punaḥ
asāvi somaḥ puruhūta tubhyam
aham rudrebhiḥ vasubhiḥ carāmi
ā rātri pārthivam rajaḥ pituḥ aprāyi dhāmabhiḥ
divaḥ sadāṃsi bṛhatī vi tiṣṭhase
ā tveṣam vartate tamaḥ
ye te rātri nṛ cakṣasaḥ yuktāsaḥ navatiḥ nava aśītiḥ santu aṣṭau uta u sapta saptatiḥ
rātrim pra padye jananīm sarva bhūta niveśanīm bhadrām bhagavatīm kṛṣṇām viśvasya jagataḥ niśām
saṃveśanīm saṃyamanīm graha nakṣatra mālinīm prapannaḥ aham śivām rātrīm
bhadre pāram aśīmahi
mama agne varcaḥ vihaveṣu astu
stoṣyāmi prayataḥ devīm śaraṇyām bahvṛca priyām sahasra saṃmitām durgām
jātavedase sunavāma somam śānti artham tat dvijātīnām ṛṣibhiḥ samupāśritāḥ
ṛgvede tvam samutpannā
arātīyataḥ ni dahāti vedaḥ
ye tvām devi prapadyanti brāhmaṇāḥ havya vāhanīm avidyāḥ bahu vidyāḥ vā sa naḥ parṣat ati durgāṇi viśvā
ye agni varṇām śubhām saumyām kīrtayiṣyanti ye dvijāḥ tām tārayati durgāni duritā ati agniḥ
durgeṣu viṣame ghore saṃgrāme ripu saṃkaṭe agni cora nipāteṣu duṣṭa graha nivāraṇe duṣṭa graha nivāraṇi om namaḥ
durgeṣu viṣameṣu tvam saṃgrāmeṣu vaneṣu ca
mohayitvā prapadyante
teṣām me abhayam kuru
teṣām me abhayam kuru om namaḥ
keśinīm sarva bhūtānām pañcamī iti ca nāma ca
sā mām samām diśām devī sarvatas parirakṣatu
sarvatas parirakṣatu om namaḥ
tām agni varṇām tapasā jvalantīm vairocanīm karma phaleṣu juṣṭām durgām devīm śaraṇam aham pra padye su tarasi tarase namaḥ su tarasi tarase namaḥ
rātriḥ kuśikaḥ saubharo rātrir vā bhāradvājī rātristavaṃ gāyatram
rātrisūktaṃ japen nityaṃ tatkāla upapadyate
arvāñcam indram amutas havāmahe yaḥ go jit dhana jit aśva jit yaḥ
imam naḥ yajñam vihave juṣasva iha
kurmaḥ harivas vedinam tvā
namas te astu vidyute namas te stanayitnave
namas te astv aśmane yo mā dūṇāso asyasi
namas te pravato napād yattas tapaḥ samūhasi
mṛḍayā nas tanubhyo bhayaṃ naḥ paśubhyaḥ
pravato napān nama evāstu tubhyam namas te hetaye tapuṣe ca kṛṇmaḥ
vidmā te nāma paramaṃ guhā yat samudre antar nihitāpi nāsi
yāṃ tvā devā ajaniṣṭa dhiṣva dhiyaṃ kṛṇvānā asanāya vājam
sā no mṛḍa vidathe gṛṇānā tasyai te namo astu devi
yāṃ kalpayanti no 'rayaḥ krūrāṃ kṛtyāṃ vadhūm iva
tāṃ brahmaṇā pari nijmaḥ pratyak kartāram ṛcchatu
śīrṣaṇvatīṃ karṇavatīṃ viśvarūpāṃ bhayaṅkarīm
yaḥ pra hiṇomi hādya tvā vi tat tvaṃ yojayāśubhi
yena cittena vadasi pratikūlam aghāyūni
tam evaṃ te ni kṛtye ha māsmāṁ ṛṣyo anāgasaḥ
abhi vartasva kartāraṃ nirastāsmābhir ojasā
āyur asya ni vartasva prajāṃ ca puruṣādini
yas tvā kṛtye cakāreha taṃ tvaṃ gaccha punarnave
arātīḥ kṛtyāṃ nāśaya sarvāś ca yātudhānyaḥ
kṣipraṃ kṛtye ni vartasva kartur eva gṛhān prati
paśūṃś cāvāsya nāśaya vīrāṃś cāsya ni bārhaya
yas tvā kṛtye pra jigāti ...
yas te parūṃṣi saṃdadhau rathasyeva ṛbhur dhiyā
taṃ gṛccha tatra te janam ajñātas te 'yaṃ janaḥ
... kaścid vā ny abhi hiṃsati
tasya tvaṃ dror iveddho 'gnis tanuḥ pṛcchasva heḍitaḥ
bh ...sya te pāpakṛtvane
harasvatīs tvaṃ ca kṛtye nocchiṣas tasya kiṃcana
ye no śivāsaḥ panthānaḥ parāyānti parāvatam
tair devyarātīḥ kṛtyā no gamayasvā ni vartaya
yo naḥ kaścid druho 'rātir manasāpy abhidāsati
dūrastho vāntikastho vā tasya hṛdyam asṛk piba
yenāsi kṛtye prahitā dūḍhyenāsmajjighāṃsayā
tasya vyanac cāvyanac ca hinastu śaradāśaniḥ
yady u vaiṣi dvipady asmān yadi vaiṣi catuṣpadī
anirastāto 'vratāsmābhiḥ kartur aṣṭāpadī gṛham
yo naḥ śapād aśapato yaś ca naḥ śapataḥ śapāt
vṛkṣa iva vidyutā hata ā mūlād anuśuṣyatu
yaṃ dviṣmo yaś ca no dveṣṭy aghāyur yaś ca naḥ śapāt
śune peṣṭram ivāvakṣāmaṃ taṃ praty asyāmi mṛtyave
yaś ca sāpatnaḥ śapatho yaś ca jāmyāḥ śapathaḥ
brahmā ca yat kruddhaḥ śapāt sarvaṃ tat kṛdhy adhaspadam
sabandhuś cāsabandhuś ca yo asmāṁ abhidāsati
tasya tvam bhinddhy adhiṣṭhāya padā viṣpūryate śiraḥ
abhi prehi sahasrākṣaṃ yuktvāśuṃ śapatha ratham
śatrūṃr anvicchatī kṛtye vṛkīvāvivṛto gṛhān
pari ṇo vṛṅdhi śapathān dahann agnir iva vrajam
śatrūṃr evā vi no jahi divyā vṛkṣam ivāśaniḥ
śatrūn me proṣṭa śapathān kṛtyāś ca suhṛdo ahṛdyāḥ
jihmāḥ ślakṣṇāś ca durhṛdaḥ samiddhaṃ jātavedasam
asapatnaṃ purastān naḥ śivaṃ dakṣiṇatas kṛdhi
abhayaṃ satataṃ paścād bhadram uttarato gṛhe
parehi kṛtye mā tiṣṭha vṛddhasyeva padān naya
mṛgasya hi mṛgāris tvaṃ taṃ tvaṃ nikartum arhasi
aghnyāsye ghorarūpe vararūpe vināśani
jambhitāḥ pratyāgṛbhṇīṣva svayamādāyādbhutam
tvam indro yamo varuṇas tvam āpo agnir athānilaḥ
brahmā caiva rudraś ca tvaṣṭā caiva prajāpatiḥ
āvartadhvaṃ nivartadhvam ṛtavaḥ parivatsarāḥ
ahorātrāś cābdāś ca tvaṃ diśaḥ pradiśaś ca me
tvam indro yamo varuṇas tvam āpo agnir athānilaḥ
atyāhṛtya paśūn devān utpātayasvādbhutam
abhyaktās tāḥ svalaṃkṛtāḥ sarvaṃ no duritaṃ jahi
jānīthāś caiva kṛtyānāṃ kartṝn nṝn pāpacetasaḥ
yathā hanti pūrvāsinaṃ tayaiveṣvāśukṛj janaḥ
tathā tvayā yujā vayaṃ tasya nikṛṇma sthās tu jaṅgamam
uttiṣṭhaiva parehīto3ghnyāsye kim ihecchasi
grīvās te kṛtye padā cāpi kartsyāmi nirdrava
svāyasā santi no 'sayo vidmaś caiva parūṃṣi te
tai stha nikṛṇma sthāny ugre yadi no jīvayasva īm
māsyoc chiṣo dvipadaṃ mo ca kiṃcic catuṣpadam
mā jñātīr anujāsvanvā mā veśaṃ prativeśinā
śatrūyatā prahitām imāṃ yenābhi yathāyathā
tatas tathā tvā nudatu yo 'yam antar mayi śritaḥ
evaṃ tvaṃ nikṛtāsmābhir brahmaṇā devi sarvaśaḥ
yathā tam āśritaṃ kartvā pāpadhīr eva no jahi
yo naḥ svo araṇo yaś ca niṣṭyo jighāṃsati
devās taṃ sarve dhūrvantu brahma varma mamāntaram
yathā vidyuddhato vṛkṣa ā mūlād anuśuṣyati
evaṃ sa pratiśuṣyatu yo me pāpaṃ cikīrṣati
yathā pratihitā bhūtvā tām eva pratidhāvati
pāpaṃ tam eva dhāvatu yo me pāpaṃ cikīrṣati
kuvīrān te sukhaṃ rudraṃ nandīmānaṃ vimatha ha
brahma varma mamāntaraṃ śarma varma mamāntaraṃ gharma varma mamāntaram
āyuṣyaṃ varcasyaṃ rāyaspoṣam audbhidam
idaṃ hiraṇyaṃ varcasvaj jaitrāyā viśatād u mām
uccair vāji pṛtanāṣāṭ sabhāsāhaṃ dhanañjayam
sarvāḥ samagrā ṛddhayo hiraṇye 'smin samāhṛtāḥ
śunam ahaṃ hiraṇyasvapitur nāmeva jagrabha
tena māṃ sūryatvacam akaram puruṣapriyam
samrājaṃ ca virājaṃ cābhiṣṭir yā ca me dhruvā
lakṣmī rāṣṭrasya yā mukhe tayā mām indra saṃ sṛja
agneḥ prajātaṃ pari yaddhiraṇyam amṛtaṃ jajñe adhi martyeṣu
ya enad veda sa id enad arhati jarāmṛtyur bhavati yo bibharti
yad veda rājā varuṇo yad u devī sarasvatī
indro yad vṛtrahā veda tan me varcasa āyuṣe
na tad rakṣāṃsi na piśācās taranti devānām ojaḥ prathamajaṃ hyetat
yo bibharti dākṣāyaṇā hiraṇyaṃ sa deveṣu kṛṇute dīrgham āyuḥ sa manuṣyeṣu kṛṇute dīrgham āyuḥ
yad ābadhnan dākṣāyaṇā hiraṇyaṃ śatānīkāya sumanasyamānāḥ
tan ma ā badhnāmi śataśāradāyāyuṣmān jaradaṣṭir yathāsat
ghṛtād ulluptaṃ madhumat suvarṇam dhanañjayaṃ dharuṇaṃ dhārayiṣṇu
ṛṇak sapatnān adharāṃś ca kṛṇvad ā roha māṃ mahate saubhagāya
priyam mā kuru deveṣu priyaṃ rājasu mā kuru
priyaṃ viśveṣu goptreṣu mayi dhehi rucā rucam
bhūmir mātā nabhaḥ pitāryamā te pitāmahaḥ
ghṛtācī nāma vā asi sā devānām asi svasā
yas tvā pibati jīvati trāyase puruṣaṃ tvam
atrātriṇī śaśvatām asi śaśvatāṃ saṃyañcanī
yad daṇḍena yad iṣuṇā yad vārur harasā kṛtam
tasya tvam asi niṣkṛtis sānau niṣkṛtya oṣadhīḥ
vṛkṣaṃ vṛkṣaṃ saṃ patasi vṛṣāyantīva kanyanā
jayantī pratyātiṣṭhantī saṃjeyā nāma vā asi
bhadrāt plakṣe nis tiṣṭhāśvatthe khadire dhave
bhadrāt parṇe nyagrodhe sā māṃ rautsīd arundhatī
aśvasyāsṛk saṃpatasi tat parṇam abhi tiṣṭhasi
sarat patatyarṇasi sā māṃ rautsīd arundhatī
hiraṇyaparṇe subhage sokṣme lomaśavakṣaṇe
apām asi svasā lākṣe vāto hātmā babhūva te
medhāṃ mahyam aṅgiraso medhāṃ saptarṣayo daduḥ
medhām indraś cāgniś ca medhāṃ dhātā dadhātu me
medhāṃ me varuṇo rājā medhāṃ devī sarasvatī
medhām me aśvinau devāv ā dhattaṃ puṣkarasrajā
yā medhāpsarassu gandharveṣu ca yan manaḥ
daivī yā mānuṣī medhā sā mām ā viśatād iha
yan me 'nūktaṃ tad ramatāṃ śakeyaṃ yad anubruve
niśāmitaṃ ni śāmaye mayi śrutam
saha vratena bhūyāsaṃ brahmaṇā saṃ gamemahi
śarīram me vicakṣaṇa vāṅ me madhumad duhe
avṛdham aham asau sūryo brahmaṇa āṇīs stha
śrutaṃ me mā pra hāsīḥ
medhāṃ devīṃ manasā rejamānāṃ gandharvajuṣṭāṃ prati no juṣasva
mahyaṃ medhāṃ vada mahyaṃ śriyaṃ vada medhāvī bhūyāsam ajirācariṣṇuḥ
sadaspatim adbhutaṃ priyam indrasya kāmyam
saniṃ medhām ayāsiṣam
medhāvy ahaṃ sumanās supratīkaś śraddhāmanās satyamatis suśevaḥ
mahāyaśā dhārayiṣṇuḥ pravaktā bhūyāsam asyeśvarayā prayoge
yāṃ medhāṃ devagaṇāḥ pitaraś copāsate
tayā mām adya medhayāgne medhāvinaṃ kuru
ā sūr etu parāvato 'gnir gṛhapatis supratīko vibhāvasuḥ
agnir jyotir nicāyyaḥ pṛthivyām adhy ābhara
yam āgatya vājy adhvānaṃ sarvā mṛdho vi dhūnute
ākramyā vājin pṛthivīm agnim iccha rucā tvam
senāṃ jigāti suṣṭutiṃ sudīdhitir vibhāvasum
dhruvam agnir no dūto rodasī havyavāḍ devāṁ ā vakṣad adhvare
vipro dūtaḥ pariṣkṛto yakṣaś ca yajñiyaḥ kaviḥ
apnavānavad aurvavad bhṛguvaj jamadagnivad ...
yadi te mātrā ... havyavāḍ agnir no dūto rodasī utottareṇa duhitā juhota madhumattamam agnaye jātavedase
prajāṃ me yaccha dvipadaṃ catuṣpadam agnim ahiṃsantam aṅgirasvat
ud asthād ūrdhva īyate dyumanto dīdyato bṛhacchukrāś śocanto arcayaḥ
mahiṣī vo agnir dhūmaketur uṣarbudho vaiśvānara uṣasām agram akhyad aty akramīd draviṇodā vājy arvākas su lokaṃ sukṛtaḥ pṛthivyāṃ tataḥ khanema supratīkam agniṃ vaiśvānaraṃ svo ruhāṇā adhi nāke asminn adhā poṣasva poṣeṇa punar no naṣṭam ā kṛdhi punar no rayim ā kṛdhi
na vai devān pīvaro saṃyatātmā rorūyamāṇaḥ kakubhām acodate 'gne u manya tvam agne vratabhṛc chucir agne devāṁ ihā vahopa yajñaṃ haviś ca naḥ
vratāni bibhrad vratapā adabdho yajā no devāṁ ajaras suvīraḥ
dadhad ratnāni sumṛḍīko agne gopāya no jīvase jātavedaḥ
devo agnis sviṣṭakṛt sudraviṇā mandraḥ kavis satyamanmāyajī hotā hotur āyajīyān agne yān devān ayāḍ yāṁ apiprer ye te hotre amatsata tāṃ sasanuṣīṃ hotrāṃ devaṅgamāṃ divi deveṣu yajñam erayemaṃ sviṣṭakṛc cāgnir hotābhūd vasuvane vasudheyasya namovāke vīhi
sarvaṃ vahantu duṣkṛtam agniṃ gīrbhir havāmahe
agniś śukreṇa śociṣā bṛhat sūryo arocata divi sūryo arocata
ghṛtair havyebhir āhutaṃ dyumat sūryo na rocan te 'gnau havyāni dhattanāgnau brahmāṇi kevalāgne bṛhantam adhvare
saścato dāśuṣo gṛham evā tvām agne sahobhir gīrbhir vatso avīvṛdhat
venas tat paśyad bhuvanasya vidvān yatra viśvaṃ bhuvaty ekanīḍam
idaṃ dhenur aduhaj jāyamānā svarvidam abhyanūṣata vrāḥ
pra tad voced amṛtaṃ nu vidvān gandharvo nāma nihitaṃ guhā yat
trīṇi padāni nihitā guhāsya yas tāni veda sa pituṣ pitāsat
sato bandhur janitā sa vidhātā dhāmāni veda bhuvanāni viśvā
yatra devā amṛtam ānaśānās tṛtīye dhāmann abhy airayanta
akṣībhyāṃ te nāsikābhyām
yenedam bhūtam bhuvanaṃ bhaviṣyat parigṛhītam amṛtena sarvam
yena yajñas tāyate saptahotā tan me manaḥ śivasaṅkalpam astu
yena karmāṇy apaso manīṣiṇo yajñe kṛṇvanti vidatheṣu dhīrāḥ
yad apūrvaṃ yakṣam antaḥ prajānān tan me manaḥ śivasaṅkalpam astu
yat prajñānam uta ceto dhṛtiś ca yaj jyotir antar amṛtaṃ prajāsu
yasmānna ṛte kiṃcana karma kriyate tan me manaḥ śivasaṅkalpam astu
yaj jāgrato dūram udaiti daivaṃ tad u suptasya tathaivaiti
dūraṅgamaṃ jyotiṣāṃ jyotir ekaṃ tan me manaḥ śivasaṅkalpam astu
yasmin ṛcaḥ sāma yajūṃṣi yasmin pratiṣṭhitā rathanābhāvivārāḥ
yasmiṃś cittaṃ sarvam otam prajānān tan me manaḥ śivasaṅkalpam astu
suṣārathir aśvān iva yan manuṣyān nenīyate 'bhīśubhir vājina iva
hṛtpratiṣṭhaṃ yad ajiraṃ javiṣṭhaṃ tan me manaḥ śivasaṅkalpam astu
yad atra ṣaṣṭhaṃ triśataṃ śarīraṃ yajñasya ...hyaṃ navanābham ādyam
daśapañca triṃśataṃ yat paraṃ ca tan me manaḥ śivasaṅkalpam astu
ye pañcapañcā daśataṃ śataṃ ca sahasraṃ ca niyutaṃ nyarbudaṃ ca
te yajñacitteṣṭakāt taṃ śarīraṃ tan me manaḥ śivasaṅkalpam astu
vedāham etaṃ puruṣaṃ mahāntam ādityavarṇaṃ tamasaḥ parastāt
... u ... nt ... dhīrās tan me manaḥ śivasaṅkalpam astu
yena karmāṇi pracaranti dhīrā viprā vācā manasā karmaṇā ca
saṃvidam anusaṃyanti prāṇinas tan me manaḥ śivasaṅkalpam astu
ye mano hṛdayaṃ ye ca devā ye antarikṣe bahudhā caranti
ye śrotraṃ cakṣuṣī saṃcaranti tan me manaḥ śivasaṅkalpam astu
yena dyaur ugrā pṛthivī cāntarikṣaṃ ye parvatāḥ pradiśo diśaś ca
yenedaṃ jagaty āptaṃ prajānān tan me manaḥ śivasaṅkalpam astu
yenedaṃ sarvaṃ jagato babhūvur ye devā api mahato jātavedāḥ
tad ivāgnis tapaso jyotir ekaṃ tan me manaḥ śivasaṅkalpam astu
tubhyedam indra pariṣicyate madhu
yāsām ūdhaś caturbilaṃ madhoḥ pūrṇaṃ ghṛtasya ca
tā naḥ santu payasvatīr bahvīr goṣṭhe ghṛtācyaḥ
upa maitu mayobhuvam ūrjaṃ caujaś ca pipratīḥ
duhānā akṣitim payo mama gotre niviśadhvaṃ yathā bhavāmy uttamaḥ
vibhrāḍ bṛhat pibatu somyam madhu
nejameṣa parā pata suputraḥ punar ā pata
asyai me putrakāmāyai garbham ā dhehi yaḥ pumān
yatheyaṃ pṛthivī mahy uttānā garbham ā dadhe
evaṃ taṃ garbham ā dhehi daśame māsi sūtave
viṣṇoḥ śraiṣṭhyena rūpeṇāsyāṃ nāryāṃ gavīnyām
pumāṃsaṃ putram ā dhehi daśame māsi sūtave
anīkavantam ūtaye agnim gīrbhiḥ havāmahe
sa naḥ parṣat ati dviṣaḥ
pra nūnam jātavedasam
