ṣoḍaśisāmnā stoṣyamāṇo yathāsanam upaviśya havirdhānaṃ gatvā ṣoḍaśigraham avekṣetodgātā yasmād anya iti
evameva prātaḥsavane
yadi cottarayorapi gṛhṇīyuḥ
aśvaḥ kṛṣṇaḥ pūrvasyāṃ sadaso dvāri pratyaṅmukhas tiṣṭhediti śāṇḍilyaḥ
aparasyāṃ prāṅmukha iti dhānañjayyaḥ
kṛṣṇābhāve śyāvaḥ
tadabhāve yaḥ kaścāśvaḥ
gaur vājo 'śvābhāve
yo yaḥ sāmāṅgaṃ brūyāt sa hiraṇyaṃ dhārayet
udgātā nidhanam upayatsu
sarve vābhimṛśeyuḥ
avasarpati prathamaṃ paryāyaṃ gāyecchannam
viṣite dvitīyaṃ madhyamena
astamite tṛtīyamāviḥ
yadopākuryuḥ stuvīrannevāhani channaṃ rātrāvāviḥ
udgātre dadyādaśvahiraṇye dakṣiṇāvatsu
satra eva grahasya bhakṣayeyur aindraṃ saha iti
udasya harivad aharikāsu cet stuvīran
anuṣṭupchandasā camasasya
pūrveṇa vā
tathā kurvannindraśca samrāḍvaruṇaśca rājā tau te bhakṣaṃ cakratur agra etaṃ tayor aham anubhakṣaṃ bhakṣayāmi vāg juṣāṇā somasya tṛpyatviti grahasya
indramiddharī iti śāṇḍilyo vāgdevī somasya pibatv ity etad adhikayā
aindraṃ saha iti camasasyāsatre
triṣṭupchandasā vājapeyasāmni bhakṣayediti gautamaḥ
anuṣṭupchandaseti dhānaṃjayyaśāṇḍilyau
anuṣṭupchandasā rātrau
pṛthaktṛcebhyaḥ sandhau hiṃkuryuḥ
iṣṭayajuṣa iti bhakṣaḥ
gāyatracchandasātiriktastotreṣviti gautamaḥ
pṛthagbhakṣachandobhir anupūrvam iti dhānaṃjayyaśāṇḍilyau
anuṣṭupchandasā vā
acchandasā vā
saṃdhivad vā
āhitāgnir asomayājī paraṃ somena yājayitvā paribhakṣaṃ kurvīta
somayājyapīti śāṇḍilyaḥ
hutāyāṃ prātarāhutāvājyaṃ gārhapatye 'dhiśrityodag udvāsayet
kaṃse camase vā drapsān avadhāya dakṣiṇāgnāvupasādayet
sphyadarbhamuṣṭī ca
paścimena gārhapatyaṃ gatvā paścād āhavanīyasyopaviśya sruveṇa srucyājyaṃ gṛhṇīyād yāvad gṛhītī syāt
tajjuhuyāt
imām agne śaraṇiṃ mīmṛṣo na imamadhvānaṃ yamagāma dūrāt
āpiḥ pitā pramatiḥ somyānāṃ bhūmir asy ṛṣikṛn martyānāṃ svāheti
evameva gṛhītvāpāṃ puṣpam asyoṣadhīnāṃ raso 'gneḥ priyatamā tanūr indrasya priyatamaṃ haviḥ svāheti
ājyasya pūrvān grahān gṛhītvā dadhna uttamaṃ viśvebhyo devebhyaḥ svāheti
dadhiśeṣaṃ srucyānīyodaṅṅāvṛtya prāśnīyāt tava somavrate vayaṃ manastanūṣu piprataḥ prajāvanto aśīmahīti
prakṣālya srucaṃ yathetaṃ pratyāvrajya prācīnāvītī bhūtvāpa upaspṛśya dakṣiṇāgneḥ sthaṇḍilaṃ samūhyādbhiḥ samprokṣya sphyena sakṛd ullikhyolmukam upanidhāya darbhān upastīryāpa upaninīyāmīṣāṃ drapsānāṃ nipṛṇuyād avamebhyaḥ pitṛbhyaḥ svadhā sahabhakṣebhya iti prathamam
aurvebhyaḥ kāvyebhya ity evameva dakṣiṇā pṛthak
atra pitaro mādayadhvaṃ yathābhāgam āvṛṣāyadhvam ity uktvodaṅṅāvṛtyāsitvā yāvan manyeta tāvat
abhiparyāvartamāno japed amīmadanta pitaro yathābhāgam anantaritāḥ pitaraḥ somapīthāditi
tān darbhān drapsāṃśca dakṣiṇāgnau praharet
yajñopavītī bhūtvāpa upaspṛśya gṛhān vrajañjapet
upa śivena manasā gṛhānaimi mānuṣān
gṛhā mā bibhīta mā vepiḍhvam ūrjaṃ bibhrata evamasyūrjaṃ bibhradvaḥ
sumanāḥ sumedhā gṛhānaimi manasā daivena
yeṣām adhyeti pravasanyeṣu saumanaso bahur gṛhānupahvayāmahe
te no jānantu jānata upahūtā iha gāvaḥ
upahūtā ajāvayo 'tho annasya yo rasa upahūto gṛheṣu na iti
paścācchālām agner upaviśya japet
iha gāvaḥ prajāyadhvamihāśvā iha puruṣāḥ
iho sahasradakṣiṇo 'pi pūṣā niṣīdatviti
agnes tṛṇāni pratyūhya yaḥ suhṛt tam abhibhāṣeta
goṣu gā apisṛjet
upedam upaparcanamāsu goṣūpapṛcyatām
uparṣabhasya retasyupendra tava vīrya iti
memā indra gāvo riṣan mo āsāṃ gopatī riṣat
mā sāma mitrayur jana indra mā stena īśateti
satrāya dīkṣiṣyamāṇāḥ saṃvaderan saha naḥ sādhukṛtyā nānā pāpakṛtyā yad asmint satre 'tha yat purā cakṛma kartāsmaśca yathopasthitameva nastaditi
yo no'vratyaṃ careddīkṣito naḥ sa dīkṣitān yājayet
saṃvatsaraṃ ha sma pūrve 'nyonyasya krodham ākrośaṃ nibhṛtaṃ śīlamiti saṃvijñāya dīkṣante
teṣāṃ dīkṣāprabhṛti patnīśālāyāṃ bhojanasaṃveśane syātām
upavasathyaprabhṛtyāgnīdhrīye
sandhivelayor vācaṃ yaccheyuḥ
vicakṣaṇāntāṃ vācaṃ bhāṣeran
na kaṃcanābhivādayeran
na śūdreṇa sambhāṣeran
nādhiṣṇya uttaperan
na pratīcyā dvārā patnīśālāyā niṣkrāmeyuḥ
prāñcam udañcaṃ voccāraṃ kurvīran
na bahu vadeyuḥ
na dantān darśayeran
noccairjakṣuḥ
nāhutasyāśnīyuḥ
nainān anyonyān aśnataḥ paśyet
sarveṣāṃ savanānāṃ prāśnīyuḥ
krodhānṛte varjayeyuḥ
etāni vratāni dīkṣāsu
dīkṣopasatsu vā
vā satrāntāt
udayāstamayāvabhyāśrāvaṇaṃ ca bahirvedi prasṛte varjayeyuḥ
teṣāṃ cedenāṃstrayāṇāṃ kiṃcid eyād gṛhapatāvupahavam iccheran
taṃ ced udgātari
eṣa vai yajamānasya prajāpatir yad udgāteti hyāha
dīkṣānupūrvyeṇa vā sarveṣu
parihṛtāsu vasatīvarīṣu saṃviśeyuḥ
teṣāṃ cet kaścit preyād atīrthena nirhṛtyāhāryeṇānāhitāgniṃ daheyuḥ patnīṃ caivam
araṇyor agnīn samāropyate āpnānena nirhṛtya nirmanthyenāhitāgnim
madhyamasya rātriparyāyasya daivodāsaṃ hotṛṣāma syād aurdhvasadmanaṃ vā
abhiplavasya dvitīye 'hani bhargo yaśa iti prāg viṣuvato vyatyāsaṃ syātāmiti gautamaḥ
ūrdhvaṃ ca triṣvabhiplaveṣu
yaśo bharga iti pareṣu
sakṛd dvir vā yaśaḥ purastāt tathopariṣṭād bharga itareṣvaparam
bhargaḥ pūrvasmin pakṣasi yaśa uttarasminn ity aparam
etābhyāmukte vīṅkaśuddhāśuddhīye
viṣuvata ūrdhvaṃ vīṅkameva syāditi dhānaṃjayyaḥ
pañcame 'hani yad ahar grāmegeyaṃ santani syānmānavātpūrvaṃ vāmraṃ syāt
iṣovṛdhīyasamante pṛṣṭhyānantarye ṣaṣṭhe
pūrvasmin pakṣasi triṣu caturtho 'bhiplavo lupyeta
eta evāvṛttā ūrdhvaṃ viṣuvato 'bhiplavāḥ
teṣāṃ pratilomam ahānyupeyuḥ
pṛṣṭhyasvarasāmnāṃ ca
daśarātrasamīpe triṣu caturṇām āvṛttānāṃ prathamo lupyeteti dhānaṃjayyaḥ
uttama iṣovṛdhīyasamante syātāmiti
viparītam etacchāṇḍilyāyanasya
viṣuvatsamīpe ca triṣu
abhāva iṣovṛdhīyasamantayoḥ
bhāvastvācāryāṇāṃ bhāvastvācāryāṇām
athāto gavāmayanavikalpāḥ
sarvaṃ jyotiṣṭomenaike
atirātracaturviṃśanavāhavratātirātrā vā yathāsthānaṃ syuḥ śeṣo jyotiṣṭomena
atra vā goāyuṣī daśarātram ityupāharet sa saṃvatsaraprabarhaḥ śaṅkhāhutam iti ca
nānāhobhir vayaṃ kalpayāmo yathaitad brāhmaṇam
atirātram ubhayasāmānaṃ kurvannāndhīgavāduttare audalabṛhatī
ṣoḍaśimāṃśced audalasthāne nānadam
pūrvo bṛhataḥ sāmatṛcaḥ
caturviṃśam arathantaram eke
rathantarapṛṣṭhaṃ vā bṛhadanuṣṭupkam
agniṣṭomasaṃsthaṃ cet triṃśānyājyāni ṣaṭtriṃśāni pṛṣṭhāni
ṣaṭtriṃśāni vā hotṛkasāmāni
pṛṣṭhānāṃ vāṣṭācatvāriṃśāni
sarvāṇi vā triṃśāni stotrāṇi
vyatyāsaṃ vā triṇavatrayastriṃśau
etadantarukthyam
abhiplavaṃ svarasāmnaśca jyotiṣṭome tantre eke kalpayanti
tathā satāṃ śāṭyāyaninaḥ ṣaḍahavibhaktīr anukalpayanti
dvividham abhiplavam eke
upavatyagriyavatī ca vyatyāsaṃ pratipadau rāthantarabārhatāni cājyāni
ājyapratipadau vā
auśanakāve antye
pārthayāme vā bārhatānām
svayonyabhīvarto rathantarapṛṣṭheṣu
śyaitarkṣu bṛhatpṛṣṭheṣu
vyūḍhaṃ pṛṣṭhyameke
tasya samūḍhāt prathamasyāhno bahiṣpavamānam
samūḍhameke rathantarabṛhatpṛṣṭham
nānāpṛṣṭhe cottare caturahe rathantarabṛhatī vyatyāsaṃ pavamāneṣu
bṛhatīṣu rathantaram anuṣṭupsu bṛhat
te dvitīye
bṛhaduttamaṃ samūḍhe
āṣkāraṇidhanāt pūrvaṃ kaulmalabarhiṣam
āndhīgavācchyāvāśvam
upottamaṃ samūḍhe
ānūpopakramā bṛhatī pañcame
mānavāt pūrvaṃ hārāyaṇam
madhuścunnidhanād ākūpāram
upottamaṃ samūḍhe
bṛhataḥ pūrve traya ekarcāḥ
rathantarāduttare
ṣaṣṭhe ca bṛhato vyūḍhe
nityau ca śaśakarṇau tṛtīye
pṛṣṭhye 'bhīvartakāleye bṛhatīṣv anukalpayed iti gautamaḥ
neti dhānaṃjayyaḥ
vyūhannānukalpayed iti śāṇḍilyāyanaḥ
ekaviṃśatyahaḥkāriṇa upariṣṭād abhijitaḥ pṛṣṭhyam upayanti prāk ca viśvajitaḥ svarasāmnaś cokthyān
abhijidviśvajitau vyatiharantyeke
abhijito rathantarapṛṣṭhasya rāthantarī pratipaddhotur ājyaṃ ca
abhi vāyum ity auśanam
jyotiṣṭomaṃ param
sujñānamuṣṇihi
śyāvāśvāt pūrve gaurīvitabṛhatī
svayoninī rathantarabṛhatī svarasāmasveke
svarapṛṣṭhāś cet svārasāmikeṣu pṛṣṭhastotrīyeṣu yathāsvam
svārāṇi cārbhavāntyāni
dvaigatagautamayoḥ sthāne rathantaram
antarikṣasya gautamam
svarasya bṛhaddvitīye
nityaśca sāmatṛcaḥ
audalatvāṣṭrīsāmnoruddhāraḥ
viṣuvato divaike prātaranuvākam upākurvanti
bahirasyaike bahiṣpavamānena stuvate
agnirindrāyopāsmai pavasva vāca iti stotrīyaṃ śuṅgāḥ
vāta āvātviti māṣaśarāvayaḥ
yajñāyajñīyabhāse vyatiharantyeke
baṇ mahāṃ asi sūrya indram iddevatātaye śrāyanta iva sūryamiti mahādivākīrtyasya stotrīyā vikalpante
bṛhatpṛṣṭhaś ced agriyavatī pratipat
tṛtīyāt sāhasrād ājyāni nityair vikalpante
utsedhasthāne rathantaram
tasya mahādivākīrtyam
ayaṃ somaḥ iti pārtham
ābhijitāni pṛṣṭhāni
indrakratau śyaitam
goḥ kakubuṣṇihau
uddharati pipīlikamadhyām
śyāvāśvavikarṇagaurīvitāndhīgavaudalabhāsāny anuṣṭubhi
audalasthāne vā vāṅnidhanaṃ krauñcam
araṇyegeye tṛcayoḥ
vratātpare
viśvajiti yajñāyajñīyabṛhatī vyatiharantyeke
bṛhatpṛṣṭhaś cet tṛtīyāt sāhasrāt prātaḥsavanaṃ
kāleyasthāne samantam
ayaṃ soma iti pārtham
ābhijitāni pṛṣṭhāni
indrakratau śyaitam
goḥ kakubuṣṇihau
uddharati pipīlikamadhyām
anuṣṭupprabhṛti vratāt
uttare pakṣasyayanavikalpāḥ
abhiplavapṛṣṭhyān pratilomānupayanty aharāvṛttakāriṇaḥ
pṛṣṭhyābhiplavānanulomān māsāvṛttakāriṇaḥ
goāyuṣī ca vyatiharanti
uttamaṃ saṃbhāryaṃ kurvan saptamān māsān pṛṣṭhyābhiplavān uddharet
pañcāyanamāsān kṛtvā daśarātramiśrād abhiplavam uddharet
tathā sati pūrve pakṣasi vikalpaḥ
ṣaṣṭhād abhiplavapṛṣṭhyān uddhṛtya caturviṃśād dvitīyādahnaḥ uttarān kuryāt
samau pakṣau cikīrṣan pañcāyanamāsān kṛtvā daśarātramiśraṃ māsam uddharet
pañcadaśau pakṣau vratasyāparimātkam
bṛhatpṛṣṭhaṃ viśvajitam
viśvajita āyuṣameka upayanti
tathā sati goāyuṣor aikāhike bṛhatyau
daśarātram eka āvartayanti
tasmād vrataṃ yadā paraṃ vratānte mānasaṃ sāṃvargajitā gotamāḥ
jyotiṣām ayanavikalpāḥ
tatra yadādito 'ntatas tad ūrdhvaṃ viṣuvataḥ
māsi māsyādyasyābhiplavasya sthāne trikadrukāḥ sa ṣaṭtriṃśadūno nākṣatraḥ
saptaviṃśino hi māsāḥ
ṣaṣṭhād yasyābhiplavasya sthāne jyotir gauśca jyotir evāvṛtte sa navono nākṣatra eva trayodaśī
yugmamāseṣvādyasyābhiplavasya sthāne tat pañcāhaḥ sa ṣaḍūnaś cāndramasaḥ
ṣaṣṭhādau trikadrukānabhiplavaṃ copadadhyāt so 'ṣṭādaśādhikaḥ paurṇamāsīprasavas tairyagayanika ādityasya
utsarjanāni māsi māsi
yathānta evam āvṛttānām ādiḥ
pūrveṣvabhiplaveṣu ṣaṣṭham ahar ukthyaṃ kṛtvāgniṣṭomam uttame
tad vaikatrikastomam
asṛkṣateti bahiṣpavamānam
gāyatraṃ gāyatryāmāśvam aiḍaṃ bṛhatyāṃ goṣṭho vā
ayā ruceti gāyatrapārśvam ārbhavaḥ
savanavidhaṃ paśuṃ kurvan uttamam abhiplavapañcāhaṃ kṛtvā ṣaṣṭhasthāne savanavidhaḥ paśuḥ
prathamaṃ vābhiplavapañcāhaṃ kṛtvā māsānte savanavidhaḥ paśuḥ
sarvān ūnān eke
prathamaṃ vābhiplavapañcāhaṃ kuryuḥ
ahanī vā samasyeyur abhiplavapṛṣṭhyayoḥ sāṃnipātike
abhiplavayor uttame
tathā satyekādaśyāṃ pūrvapakṣasya dīkṣitvā trayodaśa dīkṣāḥ kurvīran
saptadaśa vā
vyatyāsaṃ vā pūrṇonān
ūnapūrṇān āvṛttāñchālaṃkāyaninaḥ
ekāṣṭakādīkṣiṇa upasargiṇaḥ
te tūṣṇīm eva triṃśam ahar āsīran
savanavidhena vā paśunā yajeran
adhvaryubahvṛcaiḥ samayaṃ kṛtvā dīkṣerann evam avilopo bhavatīti bhavatīti
pṛṣṭhye ratham ativaheyuḥ paścāt prāñcaṃ dakṣiṇato vodañcaṃ bahirvedi rathantarasya stotre
bṛhato dundubhim āhanyuḥ
upavājayamānā vairūpeṇa stuvīrann upavājyamānā vā
vācayitvā yajamānaṃ vātaṃ vāta ā vātviti tṛcenānumantrayeta
vairājasya stotra upākṛta uparyanūruśakalaṃ nidhāya tṛṇe ca tasyopari tiraścīm araṇiṃ nidhāyādhyātmaṃ prajananaṃ kṛtvā triḥ pradakṣiṇam abhimanthed gāyatraṃ chando 'nuprajāyasva traiṣṭubhaṃ jāgatam ānuṣṭubhaṃ vairājamiti gautamaḥ
caturbhiriti dhānaṃjayyaḥ
tribhiriti śāṇḍilyaḥ
araṇyoḥ sandhānam ālabhyopajighretpāṇī tejo 'si tejo mayi dhehīti
mathyamāne stomaṃ yuñjyāt
jāte stuvīran
vācayitvā yajamānam
punar ūrjā nivartasva punaragna iṣāyuṣā
punar naḥ pāhyaṃhasaḥ
saha rathyā nivartasvāgne pinvasva dhārayā viśvapsnyā viśvataspari
ity anumantryābhijuhuyāt
tad uktaṃ brāhmaṇena
svāhākāreṇottarām
apaḥ sāvakā upanidhāya mahānāmnībhiḥ stuvīran
yo yaḥ sāmāṅgaṃ brūyātsa udaghoṣaṃ janayet
vācayitvā yajamānaṃ tā ninayed āstāve 'nādhṛṣṭāsi tāṃ tvā somo rājāvatu yāmapīthā upatiṣṭhanta āpo ye śākvarā ṛṣabhā ye svarājaste arṣantu te varṣantu te kṛṇvantv iṣam ūrjaṃ rāyaspoṣaṃ tad videyeti
samanyā yantīti vā samudraṃ vaḥ prahiṇomīti vā
sarvair vā
aṣṭhīvatoravakā upoheran
chadiṣi varṣakāmo 'dhyāsayed iti śāṇḍilyaḥ
goṣṭhe paśukāmaḥ
sabhāyāṃ yaśaskāmaḥ
śmaśāne 'bhicaran
vāravantīyasya stotre dhenuḥ saṃvāśayeyur dakṣiṇataḥ kṛtvottarato vatsān
pūrveṇa sadaḥ saṃsṛjya paścimenāgnīdhrīyam udīcīs tyajeyuḥ
vācayitvā yajamānaṃ gonāmabhir anumantrayeta havye kāmye candre jyota iḍe rante juṣṭe sūnari mayi vo rāyaḥ śrayantāmiḍa ehyadita ehi juṣṭe juṣṭiṃ te gameyamupahūtā upahavaṃ vo 'śīyeti
saharṣabhā iti vā
ubhābhyāṃ vā
adbhiśced upākuryus tā ninayed āstāva āpohiṣṭhīyābhiḥ
ṣaṣṭhe 'hani saṃsthite 'bahuvādinaḥ syuḥ
na cādhīyīrann ottarasyāhna upākaraṇāt
sarpirmadhubhyām ṛtvijo bhojayed ahīneṣvanyatareṇa vā
sarpiṣaiva tṛtīyasavane satreṣu
etasyānyatarasmiṃstryahe 'tigrāhyāṇāṃ bhakṣayeyuḥ stutvā pṛṣṭhena
viṣuvadvratayośca
triṣṭupchandasā pūrvaṃ camasebhyaḥ
anyatra caitasmin kāle yān āhareyuḥ
saha dharmaiḥ sarvatra pṛṣṭhyaḥ syāt
daśamavrate ca
abhīvartastotrīyān ābhiplavikān pṛṣṭhye śaṃsayed brāhmaṇācchaṃsinā kāleyarco 'cchāvākena sarvatra yadā pavamāne syātām
sarvatrendrakratuṃ brāhmaṇācchaṃsinordhvaṃ viṣuvataḥ prāg atirātrāt
viśvajiti vairāje dharmān kuryāt
itareṣvapi pṛṣṭheṣvityācāryamatiḥ
saptame 'hanyagner arko 'dhyardheḍaṃ ca somasāma maukṣasya pūrvayoḥ
mokṣasomasāmanī gāyatrasyottarayor agner arkas tisṛṣviti vā
sākam aśveḍānāṃ saṃkṣārau vyatiharantyeke
surūpakrauñce ekarcayor eke
navamasya jyotiṣṭomaḥ paryāsaḥ sāptamika ityeke
tasya bṛhatyām araṇyegeyāni tṛceṣu pṛṣṭhaṃ ca
vāsiṣṭham adhyāsyāyām
vaiyaśvaṃ prāgbhargādābhīśavaṃ yaśasaḥ
saptaiva tṛceṣu yairajāmīty aparam
dīrghatamaso 'rko 'ntyaḥ sāmarājaṃ vā
pṛṣṭhasyottarayor dīrghatamaso 'rko māṇḍavaṃ caiḍaṃ sāmarāje 'ntye
daśamasya bahiṣpavamānaṃ dvitīyaprabhṛtīnāṃ pañcānāmahnām anurūpāḥ prathamāc ca bahiṣpavamānaṃ tannavarcam
anurūpeṣu tṛcāḥ pratilomāḥ ṛco navarca iti gautamaḥ
sarvatra tṛcā iti dhānaṃjayyaḥ
yathādhītaṃ navarcam iti śāṇḍilyāyanaḥ
sarvatrarcaḥ pratilomā iti śāṇḍilyaḥ
apratibhāmetasminn ahany anuṣṭummātrāṃ kṛtvācakṣīran
jyāyasicchandasi lumpeyur akṣarāṇi
kanīyasy abhyasyeyuḥ
vācaiva vibrūyur dhānaṃjayyo vāganuṣṭubiti hi brāhmaṇaṃ bhavati
agniṣṭomasāmnā stutvā prāk patnīsaṃyājebhyo yadebhiḥ prasṛte parārdhyaṃ vrajitaṃ syāt tad gatvā pratyāvrajya manasānutsāhe huteṣu patnīsaṃyājeṣu gārhapatya udgātā juhuyād upasṛjan dharuṇaṃ mātre mātaraṃ dharuṇo dhayan rāyaspoṣam iṣam ūrjam asmāsu dīdharat svāheti pūrvāṃ svāhākāreṇottarām
āhavanīyaṃ gatvāyaṃ sahohā iti trir udgātā gāyet
nidhanam itarāvanūpeyātām
abhidakṣiṇam āvṛtya pūrvayā dvārā sadaḥ praviśeyuḥ
yadādhvaryur upākuryāt tadā mānasena stuvīran
āyaṃ gauḥ pṛśnir akramīditi gāyatreṇa
pṛthak stotrīyābhyo hiṃkāram
trikeṇa stomenāstomayogāyajamānavācanākuśāvidhānena
pratihāravelāyāṃ pratihartāpānyāt
uttamāṃ prastutyaiṣeti hotāram īkṣeta
sarvametasmin stotre manasā kuryuḥ samīkṣaṇena vijñāpayantaḥ
yam adhvaryur bhakṣaṃ prayacchan manyeta tasya manasopahūya kastvā kaṃ bhakṣayāmīti bhakṣayeyuḥ
brahmodyaṃ vadantīti
gāyatrīṃ trir brūyur iti dhānaṃjayyaḥ
caturhotāram abhipretyaitad iti gautamaḥ
tarke vā kathayeyur yathāśvatrirātra iti śāṇḍilyaḥ
prajāpatiṃ parivadanti
pāpaiḥ karmabhir ity eke na tvadhīmahe
api vādhvaryubahvṛcānāṃ kiṃcit syāt
etasyāṃ velāyāṃ varān vṛṇīran manasā yāniccheyuḥ
abhayaṃ dhānaṃjayyaḥ sarvakāmān aparādhāt
uttarata udgātaudumbarīṃ gṛhṇīyāt paścāt pratihartā dakṣiṇato brahmā purastāditare sarve
atha japeyur iha dhṛtir iha svadhṛtir iha rantir iha ramadhvaṃ mayi dhṛtirmayi svadhṛtirmayi ramo mayi ramadhvamiti vobhau vā
vāgyatā apidhāya dvāre āsīrann ā nakṣatrapravacanāt
prokte nakṣatre pūrvayā dvāropaniṣkramya subrahmaṇyāpraṇavair vācaṃ visṛjeranniti dhānaṃjayyaḥ
śrutvaivāhūyamānāyā iti śāṇḍilyaḥ
varavaraṇavāgyamane yajamāna eva kuryād ahīneṣu
kṛtvetare yathārthaṃ kṛtvetare yathārtham
mahāvratasya pṛṣṭha upākṛte yuktvā stomaṃ parimādo gāyed iti bhāḍitāyanaḥ
pratigṛhya tṛṇe 'yuktveti gautamaśāṇḍilyau dhānaṃjayyaśca
prāgeva stotropākaraṇādityeke
dakṣiṇenāgnīdhrīyaṃ gatvottareṇāgniṃ prāṇaprabhṛtibhir upatiṣṭheraṃs tad uktaṃ brāhmaṇena
sarvāṇyudgātā sakṛt sakṛd gāyen nidhanam itarāvanūpeyātām
api madhye nidhaneṣu
ādyantastubdheṣu padāya padāya stobhet
tenaiva pratyāvrajya puccham
vratapakṣayoḥ pūrveṇa dakṣiṇaṃ pakṣam
uttaram apikakṣam upatiṣṭheran
viśve devā iti vasiṣṭhasya nihavamūhet
cātvālam upasthāyottareṇāgnīdhrīyaṃ gatvā paścāt tiṣṭhantaḥ
tata eva pratyaṅmukhā iti dhānaṃjayyaḥ
tasyottamaṃ nidhanam ā tamitor upeyuḥ
pūrveṇa havirdhāne purastāt pratyaṅmukhāḥ paścāditareṇa
tata evekṣamāṇā mārjālīyaṃ nāke suparṇamiti yaddvandveṣu
yathā havirdhāne tathā sadaḥ
antarvedi pratyaṅmukhā gārhapatyamiti dhānaṃjayyaḥ
tasyaiva pathāt tiṣṭhanta iti śāṇḍilyaḥ
indraprabhṛti pratyakṣaṃ nidhanamupeyuḥ
atha rājānaṃ saṃnāhayet
tasya dvyavarārdhyau rathāvanuyāyinau syātām
pūrveṇa devayajanaṃ saṃnahyerannanye tasmāt
dakṣiṇena pariyāyuḥ
pūrveṇa patnīśālām udgātā gatvā dakṣiṇe vedyante prāco darbhān saṃstīrya teṣvenaṃ prāṅmukham upaveśayet
athāsmai varmābhiharet
anyaṃ vābhiharantam anumantrayetottiṣṭha rājan parivarmāsyaśvayukto ratho vitato daiva ākhaṇo viśāṃ rājā brāhmaṇa edhi gopteti
paścimena pariyāhītyuktvā tenaiva pratyāvrajyottara enaṃ vedyante 'vasthāpya brūyāddhastatraṃ badhnīṣvojjyamāyudhaṃ kuruṣva trīn iṣūn upakalpayasvāyasmayān anyameva kaṃca caturthamiti
pratidhatsveti brūyāt
taṃ pratidadhānamanumantrayeta vaiṇāvatāya pratidhatsva śaṅkuṃ māpaproṣṭa mo te 'tipaptad brahmaṇo guptyai vidhṛtyai dhārayātreti
saṃbhṛtyātiṣṭheti brūyāt
uttareṇāgnīdhrīyaṃ pūrvāpare carmaṇī vibadhnīyur dakṣiṇena rathapathaṃ śiṣṭvā
taṃ brūyāt pradakṣiṇaṃ devayajanaṃ parīyāḥ pūrvaṃ carmāgamaneṣu vidhyer ekaikenottarottary anatipātayann aparasmā itare yathābhipretam asyeyus tṛtīyena viddhvodaṅ prayāyās tadā caturtham iṣuṃ yāṃ diśaṃ manyethās tām asyer ava brahmadviṣo jahīti gā dṛṣṭvāvatiṣṭhethās tatra tvā visrambhayeyuḥ
brāhmaṇam uktvemaṃ hiṅkāravelāyāṃ kārayeyuḥ
bhūmidundubhim āvrajet
paścād āgnīdhrīyasyārdham antarvedi śvabhrasya khātaṃ syādardhaṃ bahirvedi
ārṣabheṇottaralomnā carmaṇā pihitaḥ syāt
tvaṃ vāg asi
ye naḥ satre anindiṣurdīkṣāyāṃ śrānta āsite
arāddhiṃ tebhyo dundubhe rāddhim asmabhyam āvadeti
parāvada dviṣantaṃ ghorāṃ vācaṃ parāvadāthāsmabhyaṃ sumitryāṃ vācaṃ dundubhe kalyāṇīṃ kīrtim āvadeti
parāvada dviṣato vādyaṃ durhārdo yo viṣūkuho 'thāsmabhyaṃ puṣṭiṃ rāddhiṃ śriyam āvada dundubhe ity enam etairmantraiḥ pṛthag āhatya vāladhānena
anyaṃ vā ghnantam anumantrayeta
apa upaspṛśya yathaitaṃ pratyāvrajya paścāt tiṣṭhanto 'gnim upatiṣṭheran namaste gāyatrāya yat te puro yat te śiro namaste rathantarāya yat te dakṣiṇato yat te dakṣiṇaḥ pakṣo namaste bṛhate yat te uttarato yat ta uttaraḥ pakṣo namaste yajñāyajñīyāya yat te paścādyatte pucchaṃ namaste vāmadevyāya yasta ātmā yat te madhyam ity etaiḥ pṛthagaṅgānyanvartham
atha sarvaṃ samastena tasmai te subhoḥ subhuvo bhūyāsma
nāmāsi nāma bhūyāsam
āvir asy āvir mā kuru
savitaḥ pra mā suva
yaṃ manuṣyāṇāṃ bhūtau saṃpaśyasi teṣvabhibhūyāsam
śriyaṃ mayi dhehīti
upasthāya sadaḥ praviśeyuḥ
aparayā dvāraudumbarīm āsandīṃ mauñjavivānām atihareyuḥ
yajñiyasya vṛkṣasyaudumbarābhāve
muñjābhāve dārbham
tasya prādeśamātrāḥ pādāḥ
aratnimātrāṇītarāṇyaṅgāni
dakṣiṇenaudumbarīṃ hutvā tasyā uttarato nidadhyuḥ
tām uttareṇodgātā gatvā paścād upaviśya bhūmispṛśo 'syāḥ pādān kṛtvā kūrcānadhastād upohyābhimṛśed bṛhadrathantare te pūrvau pādau śyaitanaudhase aparau vairūpavairāje anūcī śākvararaivate tiraścī ityetaiḥ pṛthagaṅgāni
vivayanam ālabhyarcaḥ prāñca ātānā yajūṃṣi tiryañcaḥ sāmānyāstaraṇaṃ śrīr upabarhaṇaṃ vākovākyam atilokā vāravantīyaṃ saṃdhayo rājanam ātmā pratiṣṭhā yajñāyajñīyamiti
tāṃ mukhenorasā bāhubhyāmiti spṛṣṭvārohed vasavas tvā gāyatreṇa chandasārohantu
tān anvadhirohāmi
rājyāya rudrās tvā traiṣṭubhena chandasārohantu
tān anvadhirohāmi
vairājyāyādityāstvā jāgatena chandasārohantu
tān anvadhirohāmi
svārājyāya viśve tvā devā ānuṣṭubhena chandasārohantu
tān anvadhirohāmi sāmrājyāyeti
athaitair eva devatā udasya rājyaśabdaṃ cāmunā tvā chandasārohāmīti vairājapañcamair iti gautamaḥ
caturbhiriti dhānaṃjayyaḥ
tribhiriti śāṇḍilyaḥ
āruhya japet syonām āsadaṃ sukhadām āsadaṃ namaste 'stu mā mā hiṃsīriti
tasminnārohati kūrcān āroheyuḥ praṣṭhī brahmā gṛhapatiḥ
āsandyā vyākhyātaṃ dravyaṃ vāṇasya dravyaṃ vāṇasya
rohitena ānaḍuhena uttara lomnā carmaṇā pihitaḥ syāt
tasya daśasu paścāt chidreṣu daśa daśa tantryaḥ baddhāḥ syuḥ mauñjyaḥ dārbhyaḥ vā
triṣu iti śāṇḍilyaḥ catustriṃśat madhyame trayastriṃśatau abhitas iti
purastāt ekaikaśas tāḥ traidham vibhajya bhūḥ bhuvaḥ svar iti etābhiḥ pṛthak uttarottarī udūhet
tam abhimṛśet vadaḥ vada vadāvadī vadaḥ vada uruḥ pṛthuḥ sugaḥ sugantvaḥ karmaḥ karaṇaḥ karaḥ karasyuḥ abhīṣāh ca abhīṣāhī ca abhimāti haḥ ca abhimāti hā ca sāsahiḥ ca sahīyān ca sahasvān ca sahamānaḥ ca udvayāḥ ca bṛhat vayāḥ ca sa vayāḥ ca bṛhat vayāḥ ca aindrīm vācam bṛhatīm viśva rūpām śatāyuṣīm pravada deva vāṇa iti
śithilān tantūn āyacchet ebhiḥ naḥ vāṇa tantubhiḥ śatam rāddhīḥ iha āvada arātsma sarve atārṣma jīvāḥ jyotiḥ aśīmahi iti
vāc sarvam manaḥ jyotiḥ mānaḥ bhadraḥ iti japitvā vādayet indreṇatayā iṣīkayā vetasa śākhayā ca sa palāśayā
mūlataḥ yā svayam vakrā sā indraṇatā
prāṇāya tvā iti ūrdhvam ullikhet apānāya tvā iti avāñcam
vyānāya tvā iti tris saṃlikhya udañcam vāṇam prohet brāhmaṇam uktvā imam ullikhan āsva iti
āhata dundubhīn pravadantu vīṇāḥ iti brūyāt
alābuvīṇām vakrā kapiśīrṣṇyau ca pūrvasyām dvāri bahiḥsadasam
vakrā kapiśīrṣṇyau dundubhīn ca pratimantrayeta yaḥ vakrāyām kapiśīrṣṇyām dundubhau ca yat ca vādyam ghoṣaḥ yaḥ mahataḥ mahān tena naḥ rāddhim āvada iti
mahāvīṇā piśīlavīṇe ca aparasyām antar iti gautama śāṇḍilyau bahis iti dhānaṃjayyaḥ
alābuvīṇā piśīlavīṇe ca pratimantrayeta alābuvīṇā piśīlī ca yam mantram adhijagmatuḥ tena idam upagāyatām te sāma mahayiṣyataḥ iti
paścimena upagātṝn dve dve ekaikā patnī kāṇḍavīṇām picchorām ca vyatyāsam vādayet upamukham picchorām vādanena kāṇḍamayīm
tāḥ apaghāṭilāḥ iti ācakṣate
tāḥ pratimantrayeta yām patnī apaghāṭilām mṛdukam vādayiṣyati sā arātim apabādhatām dviṣantam taijanitvac iti
sarvam anuvīkṣamāṇaḥ japet ākrandāḥ ulūlayaḥ prakrośāḥ yat ca ceṣṭati sarvā satrasya sā rāddhiḥ tathā idam sāma gīyate iti
japet eva suparṇaḥ asmi garutmān pra imām vācam vadiṣyāmi bahu kariṣyantīm bahu kariṣyan svargam ayiṣyantīm svargam ayiṣyan mām imān yajamānān iti
brāhmaṇaḥ abhigaraḥ pūrvasyām sadasaḥ dvāri pratyak mukhaḥ upaviśet vṛṣalaḥ apagaraḥ aparasyām prāc mukhaḥ
sa brūyāt na arātsuḥ ime satriṇaḥ iti arātsuḥ iti abhigaraḥ
dakṣiṇena mārjālīyam aryaḥ antarvedi dakṣiṇā mukhaḥ tiṣṭhet bahirvedi śūdraḥ udak mukhaḥ arya abhāve yaḥ kaḥ ca āryaḥ varṇaḥ
tau śvetam parimaṇḍalam carma vyāyacchetām śūdraḥ pūrvaḥ
pūrveṇa āgnīdhrīyam brahmacārī antarvedi udak mukhaḥ tiṣṭhet
sā brūyāt duścaritin avakīrṇin iti
dhik tvā jālmi puṃścali grāmasya mārjani puruṣasya puruṣasya śiśna praṇejani iti brahmacārī
evam ā tṛtīyam vyatyāsam
sarveṣām karmaṇi niṣṭhite tat eva abhigaraḥ tris brūyāt
avasṛjya śūdraḥ pradravet
tam tena eva avakṣiṇuyāt
yathā abhipretam itarām brahmacārī ākrośet
paścimena āgnīdhrīyam bahirvedi pariśrite mithunau saṃbhavetām yau varṇau labheran
gṛhapateḥ dāsyaḥ abhīṣṭāḥ vā navān uda haraṇān pūrayitvā pradakṣiṇam mārjālīyam parīyuḥ hai idam madhu idam madhu iti vadatyaḥ
pañca avarārdhyāḥ pañcaśatam parārdhyāḥ pañcaviṃśatiḥ vā
tābhyaḥ api vīṇāḥ vādayeyuḥ
sarvāsu sraktiṣu dundubhīn ābadhnīyuḥ
uttarottari vācaḥ vyāhārayeyuḥ yāvatīḥ adhigaccheyuḥ ghoṣān ca
hiṃkāram anu abhigara prabhṛtayaḥ kṛtvā yathārtham syuḥ
ā stotra antāt kumbhinyaḥ sarve ca ghoṣāḥ
pañcaviṃśe caturviṃśasya uttame paryāye paricarāyām āvapet iti gautamaḥ
āvāpa sthāne iti dhānaṃjayyaḥ
prathamasya āvāpa sthāne iti śāṇḍilyaḥ
caturviṃśena vā stutvā madhyamām a hiṃkṛtām tṛcasya prastuyāt
saḥ āskandaḥ nāma
tam na kuryāt iti śāṇḍilyāyanaḥ
uttamāyām stotrīyāyām prastutāyām pādau upāharet
saha nidhanena bhūmau pratiṣṭhāpayet
āhriyamāṇe bhakṣe pratilomaiḥ ārohaṇīyaiḥ avaruhya japet mahī dyauḥ pṛthivī ca naḥ imam yajñam mimikṣatām pipṛtām naḥ bharīmabhiḥ iti
adhas āsīnāḥ śeṣeṇa stuvīran
udayanīye atirātre saṃsthite avabhṛtham abhyaveyuḥ
an upamajjantaḥ pāṇibhiḥ saṃdhāveran
yasya atra patnī syāt pṛṣṭham tayā vyuddhāvayet
tān unnetā udānayet
udetya gṛhapatiḥ soma upanahanam paridadhīta ahatāni vasanāni itare
abhyukṣaṇa prabhṛti samāpayeyuḥ
yena itas gaccheyuḥ anyena pratyāvrajeyuḥ pāpmanaḥ a vyatiṣaṅgāya
anubandhya vapāyām hutāyām dakṣiṇe vedi ante keśa śmaśrūṇi vāpayet
tasmin saṃsthite prāñcaḥ udañcaḥ vā gatvā pṛthak udak avasānīyābhiḥ iṣṭibhiḥ āhitāgnayaḥ yajeran
gṛhapatim yajamānam an āhitāgnayaḥ upāsīran
tad devatyaiḥ sthālīpākaiḥ yajeran iti dhānaṃjayyaḥ
saṃvatsaram saṃvaseyuḥ dvādaśa rātram ahar rātrau vā yāvat vā sunuyuḥ yāvat vā sunuyuḥ
sarvatra brahmā dakṣiṇatas
udak mukhaḥ kuryāt homebhyaḥ anyat
pākayajñāḥ iti ācakṣate eka agnau yajñān
teṣām hoṣyan su tūṣṇīm upaviśet
hute yathārtham syāt
śūlagave ca balīn hriyamāṇān anugacchet
nidhīyamānānām dakṣiṇatas sthitvā nihiteṣu apaḥ upaspṛśya an avekṣam pratyāvrajet
tūṣṇīm pākayajñe dakṣiṇām om iti vā pratigṛhṇīyāt
paśuḥ eva paśoḥ dakṣiṇā pūrṇapātram sthālīpākasya ubhayoḥ yathotsāham vā
na vitānam pṛṣṭhatas kurvīta
yena yajñāṅgena saṃyujyeta tat abhyāvarteta
karma ādiṣu sarveṣu adhvaryu saṃpraiṣam āgamayet
pūrvayā ca dvārā anādeśe praviśet
agnyādheye dakṣiṇayā dvārā prapadya cātuṣprāśyam nirvapsyatsu tūṣṇīm upaviśet
nirupte yathārtham syāt tat uddhariṣyatsu evam eva
tat ced an ṛtvigbhiḥ prāśayeyuḥ taṇḍulān ādāya apavidhyeyuḥ
atha anyān nidadhīran
ādhāsyamānasya araṇyoḥ prattayoḥ yathārtham syāt
pūrvāhṇe dakṣiṇena agni āyatanāni gatvā yatra agnim manthiṣyantaḥ syuḥ tad dakṣiṇatas nirastaḥ parāvasuḥ iti dakṣiṇā tṛṇam nirasyet
ā vasoḥ sadane sīdāmi iti upaviśet
bhūḥ bhuvaḥ svar bṛhaspati brahmā aham mānuṣaḥ om iti etena upaviśet yajuṣā iti yatra syāt
agnim hriyamāṇam anugacchet
nihite yajuṣā upaviśet
atra prathamam iti śāṇḍilyaḥ
dvitīyam iti dhānaṃjayyaḥ
jāte rāthantaram gāyet vāmadevyam hriyamāṇe bṛhat nihite sarvāṇi tṛceṣu manasā
vācā gāyet iti hi ukte kim anyat vācā pratīyeta
atha api gānam eva adhvaryave vidhīyate na manasā iti
api vā rahasyāni eva manasā gāyet
na hi araṇye geyānām gānam grāme vidyate iti
prathama uttamayoḥ sthāne vāravantīya yajñāyajñīye iti lāmakāyanaḥ
pūrve kalpe bhūyāṃsi iti śāṇḍilyaḥ
manthiṣyatsu araṇī ālabhya araṇyoḥ iti gāyet mathyamāne agnim naraḥ iti etayoḥ anyatarat dhūme udite tveṣaḥ te dhūmaḥ ṛṇvati iti prajvalite adarśi gātu iti nidhīyamāne gavām vratam yat agnim īḍe iti
tāni udgātṛ karma eke udgātā sāmavedena iti śruteḥ
yathā vihavya sajanīya kayāśubhīyāni hotuḥ
prastotuḥ ca vairāja śakvarī prastāvāḥ
sarvaiḥ ca avidhānāt brahma tva kāribhiḥ
karma yogāt ca udgātuḥ catvāraḥ mahartvijaḥ prāśnanti iti hi cātuṣprāśya prāśanam adhikārāt tu brahmaṇaḥ
audgātre ca avidhānāt
dṛṣṭam ca anena sāma gānam brahmā ratha cakre abhigāyati iti
udgātā iti yathā bhūyasā vādaḥ
hautre ca vidheḥ vihavya ādīni
stotra vat prastāvāḥ virāṭsu stuvanti purīṣeṇa stuvate iti ca bahu śruteḥ
avidhānam vidheḥ dvaidhāt
yāvadvacanam karmayogaḥ
hutāyām pūrṇāhutau yathārtham syāt
akṣān ced abhijuhuyuḥ tatra gatvā tūṣṇīm upaviśet
taiḥ dyūte yathārtham syāt
iṣṭi ādiṣu sarveṣu yajuṣā upaviśet pūrvaḥ yajamānāt āhavanīyam prati paridhyoḥ vā sandhim srucām vā agrāṇi utkaram vā
tam antareṇa āhavanīyam ca yajamānasya saṃcaraḥ na anyeṣām
tam yadā adhvaryuḥ brūyāt brahman idam kariṣyāmi iti savitṛ prasūtaḥ adaḥ kuru bhūḥ bhuvaḥ svar bṛhaspatiḥ brahmā aham mānuṣaḥ om iti etena anumantrayeta
etat sarva anumantraṇam
uccais adaḥ kuru om iti
praṇītāsu praṇīyamānāsu vācam yacchet ā tāsām vimocanāt tāsu eva praṇīyamānāsu ā haviṣkṛtaḥ stambayajuṣaḥ ca samidhaḥ prasthānīyāyāḥ iti vā yatra vā adhvaryu bahvṛcau ceṣṭetām
yatra vā na ceṣṭetām vāgyataḥ prāyas tu eva syāt
prāyaścittam ced kartavyam syāt bhūḥ svāhā iti gārhapatye juhuyāt bhuvaḥ svāhā iti dakṣiṇāgnau āgnīdhrīye sutyā ced svar svāhā iti āhavanīye bhūḥ bhuvaḥ svāhā iti tatra eva
hutvā brūyāt ceṣṭata akārṣma prāyaścittam iti
avelāyām ced vyāharet ayajñiyam vā āpadyeta etāḥ eva vyāhṛtīḥ anuprekṣeta idam viṣṇuḥ iti vā ṛcam
amāvāsyāyām dohana pavitre mārjayeran āpohiṣṭhīyābhiḥ
bahuvacanāt sarve karma anvitāḥ kuryuḥ
tad abhāve dārbhe
sarva iṣṭiṣu iti śāṇḍilyāyanaḥ
prāśitram āhriyamāṇam pratimantrayeta mitrasya tvā cakṣuṣā pratipaśyāmi iti
apaḥ ācamya devasya tvā iti pratigṛhṇīyāt
vyūhya tṛṇāni purastāt daṇḍam sādayet pṛthivyāḥ tvā nābhau sādayāmi iti
aṅguṣṭhena anāmikayā ca ādāya agneḥ tvā āsyena prāśnāmi iti prāśnīyāt
a saṃkhādam nigiret
apaḥ ācamya urasi pāṇim nidadhīta indrasya tvā jaṭhare sādayāmi iti
prakṣālya prāśitraharaṇam tatra nidadhyāt yathāhṛtam vā pratihārayet
brahma bhāgam āhṛtam agratas upanidadhīta
tam iṣṭau saṃsthitāyām prāśnīyāt
anvāhāryam antareṇa brahmāṇam yajamānam ca haret svayam ced brahmā yajamānaḥ syāt pūrveṇa enam
hṛtvā tam antarvedi sannam tūṣṇīm ālabheta prajāpateḥ bhāgaḥ asi iti vā
atha aparam prajāpateḥ bhāgaḥ asi ūrjasvān payasvān akṣitaḥ asya kṣityai tvā prāṇa apānau me pāhi samāna vyānau me pāhi udāna rūpe me pāhi ūrj asi ūrjam mayi dhehi iti
tatra eva yajamānam vācayet prajāpatim tvayā samakṣam ṛdhyāsam ā mā gamyāḥ anvāhāryam dadāni brahman brahmā asi brahmaṇe tvā a huta adya mā mā hiṃsīḥ a hutaḥ mahyam śivaḥ bhava iti
samidham prasthānīyām anumantrayeta deva savitar etat te yajñam prāhuḥ bṛhaspataye brahmaṇe tena yajñam ava tena yajñapatim tena mām ava manaḥ jyotiḥ juṣatām ājyasya bṛhaspatiḥ yajñam imam tanotu ariṣṭam yajñam sam imam dadhātu viśve devāsaḥ iha mādayantām iti upāṃśu pratiṣṭhā iti uccais bhūḥ bhuvaḥ svar bṛhaspatiḥ brahmā aham mānuṣaḥ iti upāṃśu om iti uccais sarva anumantraṇena vā
vimuktāsu praṇītāsu samidhaḥ ādadhyāt yathā avabhṛthāt udetya
etat sarva iṣṭīnām brahmatvam
samāne ahani eka āsane na punar yajuṣā upaviśet iti śāṇḍilyaḥ
agnyādheya iṣṭiṣu prathamāyām yajuṣā upaviśet uttamāyām samidhaḥ ādadhyāt iti gautamaḥ
pṛthak iṣṭiṣu iti dhānaṃjayyaḥ cātuṣprāśyam ca prāśnatsu
dhenum dadyāt brahmaṇe adhvaryave ca agnipadam dhanuḥ hotre vatsatarīḥ brahmaṇe anaḍuhaḥ adhvaryave sarve trivargāḥ paṣṭhauhīm āgnīdhrāya sarvebhyaḥ aśva ratham kuṇḍale ca
evam eva dhenum agnipadam ca śāṇḍilyaḥ
dhenum anaḍvāham vatsatarīm vatsataram ajam pūrṇapātram iti tat prathamāyām iṣṭau dadyāt tathā uttarayoḥ anyatra ājya pūrṇapātrābhyām
varaḥ saptamaḥ dakṣiṇānām trayodaśaḥ vā pañcaviṃśaḥ vā
etat vājasaneyakam
agnyādheya antān kurvate pūrṇāhutim akṣa abhihomam iṣṭīḥ iti
mithunau dakṣiṇā anvārambhaṇīyāyām iṣṭau
vājina āśvina gharmāṇām ṛtvikṣu upahavam iṣṭvā prāṇabhakṣam bhakṣayet pratyakṣa bhakṣam sve yajñe
yat me retaḥ prasicyate yat vā me apigacchati yat vā jāyate punar tena mā śivam āviśa tena mā vājinam kuru tasya te vāji pītasya upahūtaḥ upahūtasya bhakṣayāmi iti vājinasya iti
ṛtūnām tvā vājinām vājinam bhakṣayāmi iti vā ubhābhyām vā ubhābhyām vā
cāturmāsyeṣu varuṇapraghāsānāṃ stambayajur hariṣyatsu yajuṣopaviśet
vilikhite cātvāle 'dhvaryuṇā saha pratyāvrajyāhavanīyam upaviśet
agnī praṇīyamānau yathaitamanugacchet
adhvaryuś ced brūyād brahmann ekasphyayopasaṃbhinddhīti sphyenāhavanīyāt pāṃsūn upahatyottarasyā veder dakṣiṇād antāt karṣanniyāt
ā vedimadhyād ekā cet
prohya sphyaṃ paścimena vediṃ gatvā nidhīyamānayor agnyos tūṣṇīm upaviśet
etat karmāgnipraṇayaneṣu sarveṣu
avabhṛthanyaṅgaṃ gacchatsu pūrveṇāgnī cātvālaṃ ca gacchet
paścimena vedī cātvālaṃ ca sve yajñe
haviryajñeṣv eṣa saṃcara uttareṇa vihāraṃ karmabhyaḥ
yathā cātvāle tathā yūpe śāmitre ca paśau
avabhṛthanyaṅgaṃ prāpyābhyukṣaṇaprabhṛti sautyaṃ karma samāpayeyuḥ
sākamedheṣu kṣīrodanasya yathārthaṃ prāśnīyāt
yajamānaṃ brūyāt prabhūtam annaṃ kāraya suhitā alaṃkṛtā bhavatety amātyān brūhi
vatsāṃśca mātṛbhiḥ saha vāsayeta
pūrvāhṇe 'dhvaryuḥ kṣīraudanam ṛṣabhasya ravathe juhoti brahmāṇam upaveśya
ṛṣabhe 'ruvati brahmaiva brūyājjuhudhīti
tūṣṇīṃ paitṛkayajñikāyāṃ sarvaṃ kuryāt
om ity evānumantrayet
yajñopavītaprācīnāvītayor adhvaryum anuvidadhīta
tasyā havīṃṣi nirvapsyatsu dakṣiṇayā dvārā prapadya paścāt prāṅmukha upaviśet
evameva vediṃ gatvā stambayajur hariṣyatsu
ājyabhāgayor hatayor dakṣiṇenāgniṃ parikramya purastāt pratyaṅmukha upaviśed yajamānaśca
hute sviṣṭakṛti yathetaṃ pratyāvrajyopaviśetām
prāśitramāhṛtamupaghrāyāpavidhyet
ājyaṃ cet prāśitrabhāgān vidhyeyus tad upaghrāyāpa upaspṛśet
iḍāṃ ca pratigṛhya pratiprayaccheta
adhvaryuṇā pariṣicyamāne vyutkramya pariṣikta āhavanīyamupatiṣṭheran
dakṣiṇena dakṣiṇāgnim uttareṇa dakṣiṇāgniṃ sve yajñe
akṣannamīmadanta hīti prathamā
susaṃdṛśaṃ tvā vayaṃ maghavan mandiṣīmahi
pra nūnaṃ pūrṇavandhuraḥ stuto yāsi vaśāṁ anu yojā nvindra te harī iti dvitīyā
upo ṣu śṛṇuhī giraḥ iti tṛtīyā
tata evekṣamāṇā gārhapatyam mano nvā huvāmahe
nārāśaṃsena somena
pitṝṇāṃ ca manmabhiḥ
punarnaḥ pitaro mano dadātu daivyo janaḥ
jīvaṃ vrataṃ sacemahi
ā na etu manaḥ punaḥ kratve dakṣāya jīvase
jyok ca sūryaṃ dṛśeyamiti
kayā naś citra ābhuvad ity ekayā dakṣiṇāgnim
traiyambakā nāmāpūpā bhavanty ekakapālāḥ
teṣāṃ yam adhvaryur ākhūtkara upavapet tasminn apa upaspṛśeyuḥ śivā naḥ śantamā bhava sumṛḍīkā sarasvati
mā te vyoma saṃdṛśi
iti
āsītetareṣāṃ hūyamāna iti dhānaṃjayyaḥ
tiṣṭhediti śāṇḍilyaḥ
hute tiṣṭhanto japeyuḥ
avāmba rudram ayakṣmahy ava devaṃ tryambakam
yathā naḥ śreyasas karad yathā no vasīyasas karad yathā naḥ paśumatas karad yathā no vyavasāyayāt
bheṣajamasi bheṣajaṃ gave 'śvāya puruṣāya bheṣajaṃ sugaṃ meṣāya meṣyai subheṣajaṃ yathāsaditi
yajamānasyāmātyā ekaikam apūpam ādāya triḥ pradakṣiṇam agniṃ parīyuḥ
tatra brahmā pariyañjaped iti dhānaṃjayyaḥ
tiṣṭhann iti śāṇḍilyaḥ
tryambakaṃ yajāmahe sugandhiṃ puṣṭivardhanam
urvārukam iva bandhanānmṛtyor mukṣīya māmṛtāt iti
jāmī kumārī vā yā syāt patikāmā sāpi parīyāt
tryambakaṃ yajāmahe sugandhiṃ pativedanam
urvārukam iva bandhanād ito mukṣīya
iti jñātīn abhisaṃkalpayet
māmuta itīṣṭam abhinirdiśed amuṣya gṛhāditi
evaṃ triḥ parītyodasyeyuḥ
teṣāṃ brahmaikaṃ lipsitvā yasya sa syāt tasmai prayacchet
tasya vaiva santaṃ pāṇāvālabheta
tathaiva triḥ pratiparīyuḥ
yatrainānadhvaryur āsajet tatropatiṣṭherann eṣa te rudra bhāgas tenāvasena paro mūjavato 'tīhi kṛttivāsāḥ pinākahasto 'vatatadhanvom iti
ā tamitor japeyuḥ
śaṃ no devīr ity apa upaspṛśyānapekṣaṃ pratyāvrajeyuḥ
varuṇapraghāsair vyākhyātaṃ brahmatvaṃ haviryajñeṣu
paśūnāṃ yūpāhutiṃ hoṣyatsu tūṣṇīm upaviśet
hutāyāṃ yathārthaṃ syāt
vapāyāṃ hutāyām idam āpa iti cātvāle mārjayitvā paśūnāṃ yathārthaṃ syāt
puroḍāśena cariṣyatsu tūṣṇīm upaviśet
āhṛtaṃ puroḍāśam ālabhya brūyāt prāśnantu ye prāśiṣyanta iti
anuvrajet sarvapaśūnāṃ patnīsaṃyājān iti gautamaḥ
savanīyasyaiveti dhānaṃjayyaḥ
na savanīyasya ca neti śāṇḍilyaḥ
hṛdayaśūlo 'trāvabhṛthanyaṅgasthāne bhavati
tasminn apa upaspṛśeyuḥ
dhāmno dhāmno rājaṃs tato varuṇa no muñca
yadāpo aghnyā varuṇeti śapāmahe tato varuṇa no muñca
sumitriyā na āpa oṣadhayaḥ santu durmitriyās tasmai santu yo 'smān dveṣṭi yaṃ ca dviṣmaḥ
iti
abhyukṣaṇaprabhṛtyata ūrdhvam
ādityaṃ nopatiṣṭheran
pūrṇāhutau hūyamānāyām āsitvā hutāyāṃ yathārthaṃ syāt
saktuhomāṃś cejjuhuyur āsītā teṣāṃ homāt
sautrāmaṇyāṃ surākarmasv āvrājam āsīta
tatra dvāvagnī atipraṇayanti tayor dakṣiṇata āsīta
dakṣiṇam adhyadhi kumbhyām āsaktāyāṃ śatātṛṇṇāyāṃ surāśeṣeṣv āsicyamāneṣūpatiṣṭheran
yat te pavitram arciṣyagne vitatamantarā
brahma tena punīhi meti
aśvinor grahasya bhakṣayed
yam aśvinā namucer āsurādadhi sarasvatyasunod indriyeṇa
imaṃ taṃ śukraṃ madhumantam induṃ somaṃ rājānamiha bhakṣayāmīti
yajamānaṃ ced vasātiśeṣeṇābhiṣiñceyur upotthāyāntareṇāgnī gatvādhvaryuṇoktaḥ saṃśānāni gāyet
padāya padāya stobhet
nidhanānyupayanto yajamānasya mūrdhānam ālabheran
saṃ tvā hinvantītyeteṣāṃ pūrvaḥ pūrvaḥ stobha uttaramuttaraṃ nidhanam
śravasa iti sthāne jityā iti kṣatriyasya puṣṭyā iti vaiśyasyetyeke
dve sautrāmaṇyau kaukilī carakasautrāmaṇī ca
kaukilyāṃ sāmagānaṃ netarasyāṃ saṃśānāni gāyediti ha smāha kautsaḥ
sapta haviryajñasya saṃsthā agnyādheyam agnihotraṃ darśapūrṇamāsāvāgrayaṇaṃ cāturmāsyāni nirūḍhapaśubandhaḥ sautrāmaṇī ceti
sapta somasaṃsthā agniṣṭomo 'tyagniṣṭoma ukthyaḥ ṣoḍaśī vājapeyo 'tirātro 'ptoryāma ity aptoryāma iti
sutyāyāṃ brahmaṇaḥ prāk subrahmaṇyāyā audgātreṇa samānaṃ karma
īkṣaṇākramaṇe vedeḥ
saṃcaradhiṣṇyopasthānadakṣiṇāpratigrahabhakṣāḥ
stomavimocanāccordhvam anyat samānam
anuṣyāttu dīkṣaṇīyāyām
tasyāṃ saṃsthitāyām āsītādīkṣaṇād yajamānasya
taṃ yadādhvaryur vācaṃ yamayed atha yathārthaṃ syāt
mahāvīrāntsambhariṣyatsu tūṣṇīm upaviśet
saṃbhṛteṣu yathārthaṃ syāt
prāyaṇīyāyāṃ saṃsthitāyāṃ pūrveṇa patnīśālāṃ tiṣṭhed ābhihomāt padasya rājakrayaṇyāḥ
abhihuta uttareṇa somavahanaṃ gatvā prāgvā padābhihomād dakṣiṇena yatra rājānaṃ kreṣyantaḥ syustatra gatvā tūṣṇīm upaviśet
krīte prāṅ utkrāmet paścimenainaṃ hutvā rājānam ādadhyur āhitaṃ pūrveṇa parītyohyamānamanugacched dakṣiṇena ced gataḥ syāt
uttareṇa cetkrīte pratyaṅ utkrāmet pūrveṇainaṃ hṛtvā rājānam ādadhyur āhitaṃ paścimena parītyohyamānam anugacchet
tām evātreṣām anvāvarteta
sā hyasya prāci vartamānasya dakṣiṇeṣā bhavati
vimukte cāntareṇa somavahanaṃ patnīśālāṃ ca dakṣiṇenotkramya tiṣṭhed dīkṣitaśced ā rājño 'vaharaṇāt
praveśyamānaṃ rājānam anupraviśed avyavayannagninā
saṃbādhaścet syād dakṣiṇayāpi dvārā praviśet
uttareṇāhavanīyaṃ paścimena vediṃ saṃcared dīkṣitaś cet
ātithyām iṣṭiṃ nirvapante
tāṃ ced anavahṛte rājani nirvaperan brāhmaṇaṃ rājani samādiśya tatra gatvāsīta
tasyāṃ saṃsthitāyāṃ tānūnaptram ājyam avamṛśanto japeyur havir asi vaiśvānaram anādhṛṣṭam anādhṛṣyaṃ devānāmojo 'nabhiśastyam abhiśastipā anabhiśastenyam añjasā satyam upageṣaṃ suvite mādhā iti
apa upaspṛśyādhvaryuṇokto rājānaṃ visraṃbhavet
taṃ hiraṇyam antardhāyābhimṛśeyur aṃśur aṃśuṣ ṭe deva
somāpyāyatām indrāyaikadhanavide
ā tubhyam indraḥ pyāyatām ā tvam indrāya pyāyasva
āpyāyayāsmānt sakhīn sanyā medhayā
svasti te deva soma sutyām udṛcam aśīyeti
kāśamaye prastare nihnuvīran dakṣiṇān pāṇīn uttānān kṛtvā savyān nīcaḥ
eṣṭā rāya eṣṭā vāmāni preṣe bhagāyartam ṛtavādibhyo namo dive namaḥ pṛthivyā iti
subrahmaṇyāsvāhūyamānāsu dakṣiṇotkramya tiṣṭhed dīkṣitaś cet
āhūtāsu yathārthaṃ syāt
upasad iṣṭir ata ūrdhvaṃ tasyāṃ tathaivābhimarśananihnavane
savyā aparāhna uttānāḥ syur dakṣiṇā nyañcaḥ
sruveṇopasaddhome hute vidyāt saṃsthiteti
tasyā gharmaḥ pravargyavati pūrvaḥ
tam abhīndhiṣyatsu gārhapatyaṃ gatvā yajuṣopaviśeddakṣiṇena
dakṣiṇāgnim uttareṇa bahiścet
rucito gharma ityukte 'nuvākena tiṣṭhanto 'vekṣeran yam adhvaryur brūyāt
taṃ hriyamāṇaṃ yathetam anuvrajan japet
viśvā āśā dakṣiṇasat sarvān devānayāḍiha
svāhākṛtasya gharmasya madhoḥ pibatamaśvinā iti
āśrāvita upaviśya japet
aśvinā gharmaṃ pātaṃ hārdivānam ahardivābhir ūtibhiḥ
tantrāyaṇena namo dyāvāpṛthivībhyāmiti
hute yajamānaṃ vācayet
āpātām aśvinā gharmam anu dyāvāpṛthivī amaṃsātām
ihaiva rātayaḥ santviti
gharmaśeṣasya bhakṣayet
madhu hutam indratame 'gnāv aśyāma te deva gharma namaste 'stu mā mā hiṃsīriti
sattraṃ cet syād yajamānā upahvayadhvam ity evopahvānam
evaṃ sadā pravargyopasadaḥ kuryāt
mahāvedeḥ stambayajur hariṣyatsu yajuṣopaviśet
vilikhite cātvāle yathārthaṃ syāt
uttaravediṃ nirvapsyatsu tūṣṇīm upaviśet nyuptāyāṃ yathārthaṃ syāt
agnicityāyāṃ prāgdīkṣaṇīyāyāḥ sāvitrān homān hoṣyatsu yajuṣopaviśet
teṣu huteṣūkhyāṃ mṛttikām āhriyamāṇām anugacchet
tasyāṃ saṃbhriyamāṇāyām āsitvā saṃbhṛtāyāṃ yathārthaṃ syāt
āhavanīyaṃ ceṣyatsu yajuṣopaviśet
tasmin saṃcita ukhyām āsandīṃ nairṛtīśceṣṭakā araṇyaṃ hriyamāṇā anugacchet
nidhīyamānānāṃ dakṣiṇataḥ sthitvā nihitāsv apa upaspṛśyānapekṣaṃ pratyāvrajet
agniṃ vikrakṣyatsu sarvauṣadhaṃ ca vapsyatsu tatra gatvā tūṣṇīm upaviśet
taiḥ sārdhaṃ pratyāvrajya citīḥ praṇīyamānā anugacchet
nidhīyamānānāṃ dakṣiṇataḥ sthitvā nihitāsu dakṣiṇasya pakṣasyāsanno yajuṣopaviśet
lokaṃpṛṇāsūpadhīyamānāsu brāhmaṇaṃ tatra samādiśya yathārthaṃ syāditi śāṇḍilyaḥ
āsītaiveti dhānaṃjayyaḥ
evaṃ sadā citiṣu kuryāt
saṃcitakarmāṇi kariṣyatsv āvrājam āsīta
samrāḍāsandīṃ hriyamāṇām anugacchet
nidhīyamānānāṃ dakṣiṇataḥ sthitvā pariṣicyamāne 'pa upaspṛśya taiḥ sārdhaṃ pratyāvrajyāgniṃ praṇīyamānam anugacched apratirathaṃ japan
tūṣṇīm anagnicityā cet
nidhīyamānasya dakṣiṇataḥ sthitvā nihite dakṣiṇā bahirvedi yajuṣopaviśet
havirdhāne pravartyamāne anugacchet
parivāryamāṇayos tatraiva gatvāsīta
ucchritāyām audumbaryāṃ yathārthaṃ syāt
vedikarmaprabhṛti vāgnīṣomapraṇayanāt praṇayanāt
agnīṣomau praṇeṣyatsu vedim ākrāmen mantreṇa
paścimenottaravedim udaṅṅatikramyākramaṇayajur japet
cātvālasamīpe dīkṣitaś cet
tūṣṇīm ata ūrdhvaṃ veder ākramaṇam
krītvā rājā yenātihṛtaḥ syāt tena gatvā tūṣṇīm upaviśet
rājānaṃ harety uktaḥ pūrveṇāgnim ekasmā atipradāya tān prasavyaṃ parītyādāyānugacched dakṣiṇena ced gataḥ syāt
uttareṇa ced yathetaṃ parītyādāyānugacchet
anyena ced brahmā vrajitaḥ syād anyena rājā tenainaṃ pragṛhṇīyāt
etau tveva brahmaṇo gatikalpāvaharato 'pi
āsītāgnīdhrīya āhutyor hūyamānayor iti dhānaṃjayyaḥ
tiṣṭhediti śāṇḍilyaḥ
uttareṇāgnīdhrīyaṃ rājānam ājyāni ca hriyamāṇānyanugacchet
praveśiteṣu havirdhānaṃ paścimena gatvāsīteti gautamaḥ
pūrveṇeti dhānaṃjayyo dakṣiṇasya dvārabāhoḥ purastād yajuṣeti
agnīṣomīyavapāyāṃ hutāyāṃ yathetam udaṅṅ atikramya cātvāle mārjayeta
evam evāpararātra ājyeṣu praviṣṭeṣūpaveśanam
mārjanaṃ ca
savanīyavapāyāṃ hutāyām
puroḍāśena cariṣyatsu tūṣṇīm upaviśet
dīkṣitaścet sarvā iḍā anvārabheta
vasatīvarīṣu parihriyamāṇāsu dakṣiṇotkramya tiṣṭhed adīkṣitaś ced ā tāsāṃ pariharaṇāt
āgnīdhrīyaṃ rājānaṃ hriyamāṇam anugacchet
dīkṣitaś cet tatraiva saṃviśet
apararātra ājyāni grahīṣyataḥ pūrveṇa gatvāgniṃ ca paścimena vā yajuṣopaviśet
ātteṣu prāṅ utkramya prasavyaṃ parītyānugacchet pūrveṇa cedgataḥ syāt
paścimena ced yathetam agniṃ parītyānugacchet
praveśiteṣūpaviśet
ājyeṣveva grahīṣyamāṇeṣvatropaviśed iti śāṇḍilyaḥ
adhvaryuṇokto vācaṃ yacched ā tṛtīyaṃ prātaranuvākasya
ā vā paridhānīyāyāḥ
ā vopāṃśvantaryāmayor homāt
ā vā bahiṣpavamānāt
havirdhānaṃ cet pūrveṇa gataḥ syād upāṃśvantaryāmau hoṣyatsūdaṅṅatikramya tiṣṭhet
adīkṣitaścedā tayor homāt
niḥsarpatsvanvārabheta
tasya prastotrā samānaṃ karma prāgupaveśanāt
āstāvaṃ prāpyānāsanno yajuṣopaviśet prastotāraṃ prati
raśmir asītyetāvanuvākau stomabhāgāḥ
taiḥ pṛthag anupūrvaṃ stotrāṇyanumantrayeta brahmantstoṣyāmaḥ praśāstarityukte
ūrdhvaṃ prathamād rātriparyāyād yatra syād amuṣmai tveti taṃ jinveti tatra brūyāt
savitṛprasūtā bṛhaspataye stutetyekaikasyāntaḥ
pūrveṣāṃ ca
bhūr bhuvaḥ svar bṛhaspatir brahmāhaṃ mānuṣa om ity etad vādhikaṃ kuryād oṃkāraṃ vā
yathāmnāyaṃ saṃdher anumantrayeta
traidhaṃ vibhajed iti dhānaṃjayyo vasuko'si vasyaṣṭirasi veṣaśrīrasi
vasukāya tvā vasyaṣṭaye tvā veṣaśriye tvā
vasukaṃ jinva vasyaṣṭiṃ jinva veṣaśriyaṃ jinva
savitṛprasūtā bṛhaspataye stuteti
stuta devena savitrā prasūtā ity anumantrayeta mānasaṃ vājapeye ca bṛhat
ānantaryeṇetarāṇi
īdhrāt stotrāṇi pūrveṇa tadvivṛddheḥ
pareṇa vā tannikāmanāt
mānasavad vātiriktasāmānyāt
sarvānumantraṇena vānuktatvāt
yad yat stotraṃ lupyeta sahaiva stomabhāgena
stute bahiṣpavamāne vapāyāṃ hutāyāṃ mārjayitvā dhiṣṇyān upasthāyoktaṃ sadasyupaveśanam
stutaśastrayor vācaṃ yacchet
anūcyamāne ca sarvatra
vaṣaṭkṛte visṛjeta
avabhṛthād udetyānuṣyād yajñaśeṣam
ahargaṇeṣvenaṃ sadātipraiṣeṇa praśāstā vācaṃ yamayati rājānaṃ rakṣeti cāha tadubhayaṃ kuryād ā vasatīvarīṇāṃ pariharaṇāt
tat satre paryāyeṇa kuryur ahīne tu brahmaiva
vājapeye pṛṣṭhasya stotram anumantrya sadasyaṃ brahmāsana upaveśya niṣkrāmet
pūrveṇāgnīdhrīyaṃ sthūṇā nikhātā syāt
dakṣiṇena mārjālīyamantarvedīti śāṇḍilyaḥ
tasyām audumbaraṃ saptadaśāraṃ rathacakraṃ pratimuktaṃ syāt
tadabhāve yat kiṃca rathacakram
tasmin bāhū ādadhyād devasyāhaṃ savituḥ prasave satyaśravaso bṛhaspatervājino vājajito varṣiṣṭhamadhi nākaṃ ruheyamiti
ratheṣvājiṃ dhāvatsvāvirmaryā iti gāyedākāramudgīthādau luptvā tasya sthāne pratyāhṛtya dvyakṣaram agmanniti
gateṣu ca
yathādhītam ādhāvatsu
āsṛteṣu vā
sarvatra vā yathādhītam
parivartayan gāyet
parivartya vā gāyed gītvā vā parivartayet
gāyato vānyaḥ parivartayet
udaṅṅavarohaṃ manyeta viṣṇoḥ kramo 'si viṣṇoḥ krāntamasi viṣṇor vikrāntamasīti
abhidakṣiṇamāvṛtya sadaḥ praviśet
tatrāsīno hiraṇyaṃ madhu ca nānā pratigṛhṇīyāt
ṛtapeye ca dakṣiṇāṃ camasam
brāhmaṇāya madhu dadyānnidadhīta hiraṇyam
triṣṭupchandasā sarvabhakṣaṃ camasaṃ bhakṣayet
taṃ pratigṛhṇīyāditi sthaviro gautamaḥ
kastvā dadāti sa tvā dadāti kasmai tvā dadāti tasmai tvā dadāti kastvā kaṃ bhakṣayāmīti bhakṣayet
vāgdevī somasya tṛpyatviti vā
ubhābhyāṃ vobhābhyāṃ vā
