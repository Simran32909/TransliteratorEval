darśa pūrṇamāsau vyākhyāsyāmaḥ
āmāvāsyena haviṣā yakṣyamāṇaḥ ekasyāḥ dvayoḥ vā pūrvedyus havirātañcanam dohayati
api vā purastāt eva dvi ahe tri ahe vā anuguptam dugdham dohayitvā anuguptena dadhnā ātanakti
saṃtatam avicchinnam abhiduhanti ā upavasathāt
yat ahar pūrṇaḥ candramāḥ syāt tām paurṇamāsīm upavaset śvas pūritā iti vā
yat ahar na dṛśyeta tām amāvāsyām śvas na uditā iti vā
tatra eṣaḥ atyanta pradeśaḥ ye kecana paurṇamāsīm amāvāsyām vā dharmāḥ an ārabhya āmnāyante ubhayatra eva te kriyante
yajña upavītī eva daiveṣu karmasu bhavati prācīnāvītī pitryeṣu
prāc nyāyāni udak nyāyāni vā pradakṣiṇam daivāni karmāṇi kuryāt viparītam pitryāṇi
na vihārāt apaparyāvarteta
na yajñāṅgena ātmānam abhipariharet anyam vā
uttaratas upacāraḥ vihāraḥ
yatra kva ca juhoti iti codayet adhvaryuḥ eva juhvā ājyena āhavanīye juhuyāt
adhvaryum pratīyāt āgnīdhram dvitīyam
yatra kva ca upatiṣṭhate anumantrayate iti codayet yajamānaḥ eva tat kuryāt
eka mantrāṇi karmāṇi
ādi pradiṣṭāḥ mantrāḥ bhavanti
uttarasya ādinā pūrvasya avasānam
mantra antaiḥ karma ādīn saṃnipātayet
atha yatra hrasvaḥ mantraḥ syāt dīrgham karma karma ādau mantram japet
atha yatra dvābhyām juhoti pañcabhiḥ juhoti iti codayet pratimantram tatra āhutīḥ juhuyāt
atha yatra yajñāṅge karma abhyāvartayet na mantraḥ abhyāvarteta
jvalati eva sarvāḥ āhutīḥ juhuyāt
vratam upaiṣyati śākhām acchaiti palāśa śākhām śamī śākhām vā
sā yā prācī udīcī prācī vā udīcī vā bahu parṇā bahu śākhā a pratiśuṣka agrā a suṣirā tām ācchinatti iṣe tvā iti
ūrje tvā iti saṃnamayati anumārṣṭi vā
atha enām āharati imām prācīm udīcīm iṣam ūrjam abhisaṃskṛtām bahu parṇām a śuṣka agrām harāmi paśu pām aham iti
tayā ṣaṣ avara ardhyān vatsān apākaroti vāyavaḥ stha u pāyavaḥ stha iti
yāvatīnām ekā kumbhī dugdham saṃbharet tāvatī parārdhyā mātrā syāt
ekam śākhayā upaspṛśati
tayā eva gāḥ prasthāpayati devaḥ vaḥ savitā prārpayatu śreṣṭhatamāya karmaṇe āpyāyadhvam aghniyāḥ indrāya deva bhāgam iti mahendrāya iti vā yadi mahendra yājī bhavati
ekām śākhayā upaspṛśati
prasthitāḥ anumantrayate śuddhāḥ apaḥ su prapāṇe pibantīḥ śatam indrāya śaradaḥ duhānāḥ rudrasya hetiḥ pari vaḥ vṛṇaktu iti mahendrāya iti vā yadi mahendra yājī bhavati
dhruvā asmin gopatau syāt bahvīḥ iti yajamānasya gṛhān abhiparyāvartate
agniṣṭhe 'nasy agnyagāre vā purastātpratīcīṃ śākhām upagūhati yajamānasya paśūn pāhi iti
paścātprācīm ity ekeṣām
yo vā adhvaryor gṛhān veda gṛhavān bhavati
ā caturthāt karmaṇo 'bhisamīkṣeta idaṃ kariṣyāmīdaṃ kariṣyāmīti
ete vā adhvaryor gṛhāḥ
ya evaṃ veda gṛhavān bhavatīti vijñāyate
sāvitreṇāśvaparśum anaḍutparśum asidaṃ vādāya gārhapatyam abhimantrayate yajñasya ghoṣad asi iti
pratyuṣṭaṃ rakṣaḥ pratyuṣṭā arātayaḥ ity āhavanīye dātraṃ pratitapati
preyam agād dhiṣaṇā barhir accha iti prāṅ vodaṅ vābhipravrajya yataḥ kutaś ca darbhamayaṃ barhir āharati
viṣṇo stūpo 'si iti prathamaṃ stambam utsṛjati
dvitīyaṃ pariṣauti devānāṃ pariṣūtam asi varṣavṛddham asi iti
tasya dve tisro vā nāḍīr utsṛjati avaśiṣṭo gavāṃ bhāgaḥ iti
stambam ārabhate devasya tvā savituḥ prasave 'śvinor bāhubhyāṃ pūṣṇo hastābhyāṃ barhir devasadanam ārabhe iti
parvaṇi dāti devabarhir mā tvānvaṅ mā tiryak parva te rādhyāsam āchettā te mā riṣam iti
saṃnakhaṃ muṣṭiṃ lunoti
sa prastaro bhavati
kulmimātra ity ekeṣām
ūrvasthimātra ity ekeṣām
srugdaṇḍamātra ity ekeṣām
aparimita ity ekeṣām
evam evāyujo muṣṭīṃllunoti
yad anyat pariṣavaṇād utsarjanād iti sarvaṃ tat karoti
prastaro yuktam ity ekeṣām ayuktam ity ekeṣām
ayuñji nidhanāni lunotīty ekeṣām
devabarhiḥ śatavalśaṃ virohety ālavān pratyabhimṛśati
sahasravalśā vi vayaṃ ruhemety ātmānam
athainat saṃbharati pṛthivyā saṃpṛcaḥ pāhi susaṃbhṛtā tvā saṃbharāmīti
ata eva barhiṣaḥ śulbaṃ karoti tridhātu pañcadhātu vā
ayupito yonir iti śulbam āveṣṭayati
adityai rāsnāsīti pratidadhāti
tatraiṣo 'tyantapradeśo yāni kāni ca śulbāni na samasyante pradakṣiṇaṃ tāny āveṣṭayet
atha yāni samasyante prasavyaṃ teṣāṃ guṇam āveṣṭya pradakṣiṇam abhisamasyet
udagagraṃ śulbaṃ nidhāya tasmin prāgagraṃ barhir nidadhāti
alubhito yonir ity uttame nidhane prastaram atyādadhāti
athainat saṃnahyatīndrāṇyai saṃnahanam iti
pūṣā te granthiṃ grathnātv iti granthiṃ karoti
sa te mā sthād iti paścāt prāñcam upagūhati
purastāt pratyañcam ity ekeṣām
athainad ārabhate
āpas tvām aśvinau tvām ṛṣayaḥ sapta māmṛjuḥ
barhiḥ sūryasya raśmibhir uṣasāṃ ketum ārabha iti
udyacchata indrasya tvā bāhubhyām udyaccha iti
śīrṣann adhinidhatte bṛhaspater mūrdhnā harāmīti
āharaty urv antarikṣam anvihīti
apareṇāhavanīyaṃ paridhīnāṃ kāle 'ntarvedy anadhaḥ sādayaty adityās tvopasthe sādayāmīti
devaṃgamam asīty āsannam abhimantrayate
uparīva prajñātaṃ nidadhāti
yā jātā oṣadhayo devebhyas triyugaṃ purā
tāsāṃ parva rādhyāsaṃ paristaram āharan
apāṃ medhyaṃ yajñiyaṃ sadevaṃ śivam astu me
ācchettā vo mā riṣaṃ jīvāni śaradaḥ śatam
aparimitānāṃ parimitāḥ saṃnahye sukṛtāya kam
eno mā ni gāṃ katamaccanāhaṃ punar utthāya bahulā bhavantu
iti paristaraṇānāṃ darbhāṇām adhinidhānyācchedanī saṃnahanītyetā āmnātā bhavanti
ekaviṃśatidārum idhmaṃ karoti pālāśaṃ khādiraṃ vā
aṣṭādaśadārum idhmaṃ saṃnahyatīty ekeṣāṃ
pañcadaśa sāmidhenīdārūṇi bhavanti
trayaḥ paridhayaḥ
pālāśāḥ kārṣmaryamayā vā śuṣkā vārdrā vā savalkalāḥ
atho khādirā bailvā audumbarā vaikaṅkatā rauhitakā veti vijñāyate
sthaviṣṭho madhyamo 'ṇīyān drāghīyān dakṣiṇārdhyo 'ṇiṣṭho hrasiṣṭha uttarārdhyaḥ
dve āghārasamidhau
anūyājasamid ekaviṃśī
samūlānām amūlānāṃ vā darbhāṇām ayugdhātu tathaiva śulbaṃ karoti
tasminn idhmaṃ saṃbharati
yat kṛṣṇo rūpaṃ kṛtvā prāviśastvaṃ vanaspatīn
tatas tvām ekaviṃśatidhā saṃbharāmi susaṃbhṛtā
trīn paridhīṃs tisraḥ samidho yajñāyur anusaṃcarān
upaveṣaṃ mekṣaṇaṃ dhṛṣṭiṃ saṃbharāmi susaṃbhṛtā
iti saṃnahyati
kṛṣṇo 'sy ākhareṣṭhaḥ
deva puraś cara saghyāsaṃ tveti purastāt pratyañcaṃ granthim upagūhati
athainam anadhaḥ sādayitvā prajñātānīdhmapravraścanāni nidadhāti
śvo bhūte idhmābarhiṣī vratopete paurṇamāsyāṃ kuryāt
pūrvedyur evāmāvāsyāyām
yāthākāmī paurṇamāsyām ity aparam
darbhamayaṃ vedaṃ karoti vedo 'si yena tvaṃ deva veda devebhyo vedo 'bhavas tena mahyaṃ vedo bhūyā iti
vatsajñuṃ paśukāmasya mūtakāryam annādyakāmasya trivṛtaṃ brahmavarcasakāmasya
trivṛcchirasaṃ bruvate
nityavat pūrvau kalpāv eke samāmananti
athainaṃ prādeśamātre parivāsayati
śulbāt prādeśamātra ity ekeṣām
prajñātāni vedāgrāṇi nidhāya yayā śākhayā vatsān apākaroti tasyā antarvedi palāśānām ekadeśaṃ praśātayati
mūlataḥ śākhāṃ parivāsya tam upaveṣaṃ karoty upaveṣo 'si yajñāya tvāṃ pariveṣam adhārayan
indrāya haviḥ kṛṇvantaḥ śivaḥ śagmo bhavāsi na iti
athāsyā darbhamayaṃ prādeśamātraṃ pavitraṃ karoti trivṛdvalayaṃ vasūnāṃ pavitram asi śatadhāraṃ vasūnāṃ pavitram asi sahasradhāram iti
mūle mūlam avasajaty agre 'gram
na granthiṃ karoti
kriyamāṇaṃ yajamāno 'numantrayate
trivṛtpalāśe darbha iyān prādeśasaṃmitaḥ
yajñe pavitraṃ potṛtamaṃ payo havyaṃ karotu ma iti
parisamūhanty agnyagārāṇy upalimpanty āyatanāni
yāvaccharkaraṃ sāṃnāyyakumbhyau gomayenopalipte bhavataḥ
alaṃkurvāte yajamānaḥ patnī ca
amāvāsyāyām adhivṛkṣasūrye piṇḍapitṛyajñena caranti
dakṣiṇāprāgagrair darbhair anvāhāryapacanaṃ paristīryaikaikaśaḥ piṇḍapitṛyajñapātrāṇi prakṣālya prayunakti sphyaṃ sruvam ājyasthālīṃ mekṣaṇaṃ kṛṣṇājinam ulūkhalaṃ musalaṃ śūrpaṃ yena cārthī bhavati
adhvaryur yajñopavītī dakṣiṇataḥ śakaṭād ekapavitre 'dhi sthālyāṃ nirvapati
pūrayitvā nimārṣṭi
kṛṣṇājina ulūkhalaṃ pratiṣṭhāpya dakṣiṇāprācī patnī tiṣṭhantī parāpāvam avivekam avahanti
sakṛt phalīkaroti
dakṣiṇāgnau jīvataṇḍulam iva śrapayitvotpūtena navanītenābhighārayaty anutpūtena vā sarpiṣā
dakṣiṇapūrveṇānvāhāryapacanam uttarāpareṇa vā dakṣiṇāprācīm ekasphyāṃ vedim uddhatyāvokṣya sakṛd ācchinnena barhiṣā stṛṇāti
sakṛd ācchinnaṃ barhir ūrṇāmṛdu syonaṃ pitṛbhyas tvā bharāmy aham
asmin sīdantu me pitaraḥ somyāḥ pitāmahāḥ prapitāmahāś cānugaiḥ saheti
tasyām etaṃ sthālīpākaṃ pratiṣṭhāpya dakṣiṇataḥ kaśipūpabarhaṇam āñjanam abhyañjanam ity ekaikaśa āsādya
adhvaryur yajñopavītī dakṣiṇaṃ jānv ācya mekṣaṇena sthālīpākasyopahatyābhighārya juhoti somāya pitṛpītāya svadhā nama iti prathamām
yamāyāṅgirasvate pitṛmate svadhā nama iti dvitīyām
ye mekṣaṇe taṇḍulās tān agnaye kavyavāhanāya sviṣṭakṛte svadhā nama iti tṛtīyām
tūṣṇīṃ mekṣaṇam ādadhāti
dakṣiṇāgner ekolmukaṃ nirūhati
ye rūpāṇi pratimuñcamānā asurāḥ santaḥ svadhayā caranti
parāpuro nipuro ye haranty agniṣṭāṃl lokāt praṇudātv asmād iti
yajamānaḥ savyaṃ jānv ācya prācīnāvītī trīn udakāñjalīn ekasphyāyām upaninayaty asāv avaneniṅkṣveti pitaram asāv avanenikṣveti pitāmaham asāv avaneniṅkṣveti prapitāmaham
atraiva nāmādeśam avācīnapāṇir dakṣiṇāpavargāṃs trīn piṇḍān nidadhāty etat te tata ye ca tvām anv ity etair mantraiḥ
atha yadi dvipitā syāt pratipūruṣaṃ piṇḍān dadyāt
api vaikaikasmin piṇḍe dvau dvāv upalakṣayet
atha yadi jīvapitā syāt pitāmahāya prapitāmahāya ca dadyāt
na jīvantam atidadātīty ekeṣām
homāntam eva kurvīta
atha yadi bandhunāma na viditaṃ svadhā pitṛbhyaḥ pṛthivīṣadbhya iti prathamaṃ piṇḍaṃ dadyāt
svadhā pitṛbhyo 'ntarikṣasadbhya iti dvitīyam
svadhā pitṛbhyo diviṣadbhya iti tṛtīyam
tūṣṇīṃ caturthaṃ piṇḍaṃ nidhāyātra pitaro yathābhāgaṃ mandadhvam ity uktvā parāṅ āvartate
oṣmaṇo vyāvṛta upāste
vyāvṛtta ūṣmaṇy abhiparyāvartate 'vyāvṛtte vā amīmadanta pitaraḥ somyā iti
abhiparyāvṛtya yaḥ sthālyāṃ śeṣas tam avajighrati vīraṃ dhatta pitara iti
āmayāvinā prāśyo 'nnādyakāmena prāśyo yo 'lam annādyāya sann annaṃ nādyāt tena prāśya iti vijñāyate
tathaivodakāñjalīn upaninīyāñjanābhyañjane dadāty āṅkṣvāsau
abhyaṅkṣvāsāv iti trir anupiṇḍam
etāni vaḥ pitaro vāsāṃsy ato no 'nyat pitaro mā yoṣṭeti loma chittvopanyasyati vāsaso vā daśām
uttara āyuṣi loma chindīta
chittvā namaskārair upatiṣṭhate namo vaḥ pitaro rasāyeti pratipadyāhaṃ teṣāṃ vasiṣṭho bhūyasām ityantena
atha pitṝn utthāpayaty uttiṣṭhata pitaraḥ preta śūrā yamasya panthām anuvetā purāṇam
dhattād asmāsu draviṇaṃ yac ca bhadraṃ pra ṇo brūtād bhāgadhān devatāsv iti
pitṝn pravāhayati pareta pitaraḥ somyā ity etayā
manasvatībhir upatiṣṭhate mano nv ā huvāmaha iti tisṛbhiḥ
ulmukam apisṛjati
abhūn no dūto haviṣo jātavedā avāḍḍhavyāni surabhīṇi kṛtvā
prādāḥ pitṛbhyaḥ svadhayā te akṣan prajānann agne punar apyehi devān iti
prājāpatyayarcā punar eti prajāpata ity etayā
paṅktyā gārhapatyam upatiṣṭhate yad antarikṣaṃ pṛthivīm uta dyām iti
agnau sakṛd ācchinnaṃ prahṛtyādbhiḥ prokṣya dvandvaṃ piṇḍapitṛyajñapātrāṇi pratyudāharati
apaḥ piṇḍān abhyavahared brāhmaṇaṃ vā bhojayed agnau vā praharet
ye samānāḥ samanasaḥ pitaro yamarājye
teṣāṃ lokaḥ svadhā namo yajño deveṣu kalpatām iti prathamaṃ piṇḍaṃ praharati
ye sajātāḥ samanaso jīvā jīveṣu māmakāḥ
teṣāṃ śrīr mayi kalpatām asmiṃl loke śataṃ samā itītarau
patnī vā madhyamaṃ piṇḍaṃ prāśnāti
pumāṃsaṃ ha jānukā bhavatīti vijñāyate
ādhatta pitaro garbhaṃ kumāraṃ puṣkarasrajam
yatheha pitaro loke dīrghamāyuḥ prajīvitād iti prāśana āmnāto bhavati
saṃtiṣṭhate piṇḍapitṛyajñaḥ
evaṃ vihita evānāhitāgner bhavaty anyatra gārhapatyopasthānāt
anyaṃ gārhapatyasthānīyam āgamayed ity ekam
yasmin praharet tam upatiṣṭhetety aparam
tatra gārhapatyaśabdo lupyeta saṃskārapratiṣedhāt
tataḥ saṃpreṣyati
paristṛṇīta paridhattāgniṃ parihito 'gnir yajamānaṃ bhunaktu
apāṃ rasa oṣadhīnāṃ suvarṇo niṣkā ime yajamānasya santu kāmadughā amutrāmuṣmiṃl loka iti
tato 'gnīn paristṛṇāti pūrvāṃś cāparau ca prāgagrair darbhaiḥ
api vodagagrāḥ paścāt purastāc ca bhavanti
dakṣiṇaḥ pakṣa upariṣṭād bhavaty adhastād uttaraḥ
dakṣiṇenāhavanīyaṃ brahmayajamānayor āyatane kalpayati
pūrvaṃ brahmaṇo 'paraṃ yajamānasya
svayaṃ yajamānaḥ parvaṇy agnihotram juhoti
nāsyāmāvasyāṃ rātriṃ kumārā api payaḥ pibanti
yavāgvāsyaitāṃ rātrim agnihotraṃ hutvāgnihotroccheṣaṇaṃ havir ātañcanaṃ nidadhāti
sāṃnāyyapātrāṇi prakṣālya dvandvaṃ prayunakti
uttareṇa gārhapatyaṃ kumbhīṃ dohanaṃ śākhāpavitram upaveṣam abhidhānīṃ nidāne yena cārthī bhavati
agnihotrahavaṇyāṃ tiraḥ pavitram apa ānīyodagagrābhyāṃ trir utpunāti devo vaḥ savitotpunātv iti paccho gāyatryā
athainā abhimantrayata āpo devīr agrepuva iti pratipadya prokṣitā sthetyantena
sāṃnāyyapātrāṇi prokṣaty uttānāni paryāvṛtya
śundhadhvaṃ daivyāya karmaṇe devayajyāyā iti triḥ
athaitāni niṣṭapati niṣṭaptaṃ rakṣo niṣṭapto 'ghaśaṃsa iti
atha gā āyatīḥ pratīkṣate
etā ācaranti madhumad duhānāḥ prajāvatīr yaśaso viśvarūpāḥ
bahvīr bhavantīr upajāyamānā iha va indro ramayatu gāva iti
adityai rāsnāsīty abhidhānīm ādāya pūṣāsīti vatsam abhidadhāti
pūṣā stheti vā sarvān
tata āha upasṛṣṭāṃ me prabrūtād iti
upasṛṣṭām anumantrayate ayakṣmā vaḥ prajayā saṃsṛjāmi rāyaspoṣeṇa bahulā bhavantīr iti
upasīdantam anumantrayata ūrjaṃ payaḥ pinvamānā ghṛtaṃ ca jīvo jīvantīr upa vaḥ sadeyam iti
tataḥ saṃpreṣyati vihāraṃ gāṃ copasṛṣṭām antareṇa mā saṃcāriṣṭeti
na duhyamānām antareṇa saṃcaranti vihāraṃ ca
yadi vyaveyāt sāṃnāyyaṃ mā vilopīti brūyāt
dhṛṣṭir asi brahma yacchety upaveṣam ādāya gārhapatyād udīco 'ṅgārān nirūhati nirūḍhaṃ janyaṃ bhayam iti
teṣu kumbhīm adhiśrayati mātariśvano gharmo 'sīti
athaināṃ pradakṣiṇam aṅgāraiḥ paryūhati bhṛgūṇām aṅgirasāṃ tapasā tapasveti
athāsyāṃ śākhāpavitraṃ prāgagraṃ nidadhāti vasūnāṃ pavitram asi śatadhāraṃ vasūnāṃ pavitram asi sahasradhāram iti
sapavitrāṃ kumbhīm anvārabhya vācaṃ yacchati
dhārayann āste
dhārāghoṣam abhimantrayata utsaṃ duhanti kalaśaṃ caturbilam iḍāṃ devīṃ madhumatīṃ suvarvidam
tad indrāgnī jinvataṃ sūnṛtāvat tad yajamānam amṛtatve dadhātv iti
duhyamāne vipruṣo 'numantrayate huta stoko huto drapsa iti
dugdhvā harati
taṃ pṛcchati kām adhukṣaḥ pra ṇo brūhīndrāya havir indriyam iti
mahendrāyeti vā yadi mahendrayājī bhavati
amūṃ yasyāṃ devānāṃ manuṣyāṇāṃ payo hitam iti nāma gṛhṇāti
sā viśvāyur ity anumantrayate
kumbhyāṃ tiraḥ pavitram ānayati devas tvā savitā punātu vasoḥ pavitreṇa śatadhāreṇa supuveti
ānīyamāne vipruṣo 'numantrayate huta stoko huto drapsa iti
evam evottare dohayati
sā viśvavyacā iti dvitīyām anumantrayate
sā viśvakarmeti tṛtīyam
tisṛṣu dugdhāsu vācaṃ visṛjate
bahu dugdhīndrāya devebhyo havyam āpyāyatāṃ punaḥ
vatsebhyo manuṣyebhyaḥ punar dohāya kalpatām iti
trir udvadati
mahendrāyeti vā yadi mahendrayājī bhavati
visṛṣṭavāgananvārabhya tūṣṇīm uttarā dohayitvā kumbhyāṃ saṃkṣālanam ānayati saṃpṛcyadhvam ṛtāvarīr iti
śrapayitvā karṣann ivodag udvāsayati dṛṃha gā dṛṃha gopatiṃ mā vo yajñapatī riṣad iti
prāg ity ekeṣāṃ prāgudag ity ekeṣām
śītaṃ budhnaṃ kṛtvā dadhnātanakti somena tvā tanacmīndrāya dadhīti
mahendrāyeti vā yadi mahendrayājī bhavati
agnihotroccheṣaṇam ānayati yajñasya saṃtatir asi yajñasya tvā saṃtatim anu saṃtanomīti
agnihotroccheṣaṇam ānīya dadhy ānayed ity āśmarathyaḥ
dadhy ānīyāgnihotroccheṣaṇam ity ālekhanaḥ
yady agnihotroccheṣaṇaṃ na vindet taṇḍulair ātañcyāt
yadi taṇḍulān na vinded oṣadhībhir ātañcyāt
āpo haviḥṣu jāgṛta yathā deveṣu jāgratha
evam asmin yajñe yajamānāya jāgṛteti apidhāne 'pa ānīyodanvatāyaspātreṇa dārupātreṇa vāpidadhāti
adastam asi viṣṇave tvā yajñāyāpidadhāmy aham
adbhir ariktena pātreṇa yāḥ pūtāḥ pariśerata iti
na mṛnmayenāpidadhyāt
yadi mṛnmayenāpidadhyāt tṛṇaṃ kāṣṭhaṃ vāntardhāyāpidadhyāt
apidhāyānadhaḥ sādayati viṣṇo havyaṃ rakṣasveti
tathaiva rātrau prātardohāya vatsān apākaroti
api vāparāhṇa evobhayor dohayor vatsān apākuryāt
upadhāya kapālāni sāyaṃdohavat prātardohaṃ dohayati
etāvan nānā
udagagraṃ pavitraṃ nidadhāti
nātanakti
nāsomayājī saṃnayed iti vijñāyate
saṃnayed ity ekeṣām
aindram eke sāṃnāyyaṃ samāmananti māhendram eke
ta ete mahendrayājinaḥ śuśruvān grāmaṇī rājanya aurvo gautamo bhāradvājaḥ
ta ādita evāgnīn ādhāya mahendraṃ yajeran
athetara indrayājinaḥ
sa ya indrayājī mahendraṃ yiyakṣeta saṃvatsaram indram iṣṭvāgnaye vratapataye puroḍāśam aṣṭākapālaṃ nirvapet
tato 'dhi kāmaṃ mahendraṃ yajeteti vijñāyate
tasmād yaḥ kaścana someneṣṭvā mahendraṃ yajeteti vijñāyate
śvo bhūte 'gnīn paristīrya yathā purastāt karmaṇe vāṃ devebhyaḥ śakeyam iti hastāv avanijya pātrāṇi prakṣālya dvandvaṃ prayunakti daśāparāṇi daśa pūrvāṇi
sphyaṃ ca kapālāni cāgnihotrahavaṇīṃ ca śūrpaṃ ca kṛṣṇājinaṃ ca śamyāṃ colūkhalaṃ ca musalaṃ ca dṛṣadaṃ copalāṃ cety uttareṇa gārhapatyam
sruvaṃ ca juhūṃ copabhṛtaṃ ca dhruvāṃ ca prāśitraharaṇaṃ cājyasthālīṃ ca vedaṃ pātrīṃ ca praṇītāpraṇayanaṃ ceḍāpātraṃ cety uttareṇāhavanīyam
yathopapātam avaśiṣṭāny antataḥ prātardohapātrāṇi
khādiraḥ sruvaḥ sphyaḥ śamyā prāśitraharaṇaṃ ca
parṇamayī juhūḥ
āśvatthy upabhṛt
vaikaṅkatī dhruvāgnihotrahavaṇī ca
prādeśamātryo 'ratnimātryo bāhumātryo vā sruco bhavanti tvagbilā mūladaṇḍā hastyoṣṭhyo vāyasapucchā haṃsamukhaprasecanā vā
yāny anādiṣṭavṛkṣāṇi yaḥ kaś ca yajñiyo vṛkṣas tasya syur ity āśmarathyaḥ
vaikaṅkatānīty ālekhanaḥ
vāraṇāny ahomārthāni syuḥ
vijñāyate tasmād vāraṇo yajñāpacāraḥ
na tv enena juhuyād iti
gārhapatyāt prakramya saṃtatāṃ prācīmulaparājīṃ stṛṇāty āhavanīyād yajñasya saṃtatir asi yajñasya tvāsaṃtatyai stṛṇāmi saṃtatyai tvā yajñasyeti
atra brahmā prapadyate
barhiṣaḥ samāv apracchinnāgrau darbhau prādeśamātrau pavitre kurute pavitre stho vaiṣṇavī vāyur vāṃ manasā punātv iti
tṛṇaṃ kāṣṭhaṃ vāntardhāya chinatti na nakhena
athaine adbhir anumārṣṭi viṣṇor manasā pūte stho vaiṣṇavī stho vāyupūte stha iti
athaine abhimantrayata imau prāṇāpānau yajñasyāṅgāni sarvaśaḥ
āpyāyayantau saṃcaratāṃ pavitre havyaśodhana iti
veṣāya tveti praṇītāpraṇayanaṃ camasam ādāya prakṣālayati vānaspatyo 'si devebhyaḥ śundhasveti
kaṃsena brahmavarcasakāmasya praṇayed godohanena paśukāmasya mṛnmayena pratiṣṭhākāmasyeti vijñāyate
tasminn uttareṇa gārhapatyam upaviśya pavitrāntarhite pātre 'pa ānayati ko vo gṛhṇāti sa vo gṛhṇātv iti
apo gṛhṇann imāṃ manasā dhyāyati
upabilaṃ camasaṃ pūrayitvodagagrābhyāṃ pavitrābhyāṃ trir utpūyābhimantrayate yathā purastāt
brahmāṇam āmantrayate brahmann apaḥ praṇeṣyāmi yajamāna vācaṃ yaccheti
praṇītāḥ praṇayan vācaṃ yacchaty ā haviṣkṛtaḥ
prasūto brahmaṇā samaṃ prāṇair dhārayamāṇo 'viṣiñcan sphyenopasaṃgṛhya haraty anupasaṃgṛhya vā
ko vaḥ praṇayati sa vaḥ praṇayatu
apo devīḥ praṇayāmi yajñaṃ saṃsādayantu naḥ
iraṃ madantīr ghṛtapṛṣṭhā udākuḥ sahasrapoṣaṃ yajamāne nyañcatīr iti
manasā mantraṃ japati
uttareṇāhavanīyaṃ praṇītāḥ sādayati ko vo yunakti sa vo yunaktv iti
darbhair apidhāya pavitre ādāya pātrāṇi saṃmṛśati saṃsīdantāṃ daivīr viśaḥ pātrāṇi devayajyāyā iti
devasya tvā savituḥ prasave 'śvinor bāhubhyāṃ pūṣṇo hastābhyām ā dade vānaspatyāsīty agnihotrahavaṇīm ādatte
veṣāya tveti śūrpam
urvantarikṣam anvihīty abhipravrajyāhavanīye niṣṭapati pratyuṣṭaṃ rakṣaḥ pratyuṣṭā arātaya iti
yajamānam āmantrayate yajamāna havir nirvapsyāmīti
oṃ nirvapeti yajamānaḥ pratyāha
yadi yajamānaḥ pravased agne havir nirvapsyāmīti brūyāt
apareṇa gārhapatyaṃ prāgīṣaṃ śakaṭam avasthāpya tasmin puroḍāśīyān ādhāya dakṣiṇāṃ yugadhuram abhimṛśati dhūr asi dhūrva dhūrvantam iti
evam uttarām
tvaṃ devānām asi sasnitamam ity uttarām īṣām ālabhya japati
viṣṇus tvākraṃsteti uttare cakre dakṣiṇaṃ pādam atyādadhāti
ahrutam asi havirdhānam ity ārohati
mitrasya tvā cakṣuṣā prekṣa iti pariṇāhaṃ prekṣate
uru vātāyety apacchādyāntaḥ śakaṭa upaviśya daśahotāraṃ vyākhyāya yacchantu tvā pañceti vrīhīn yavān vāgnihotrahavaṇyāṃ muṣṭīnopya tiraḥ pavitraṃ śūrpe nirvapati devasya tvā savituḥ prasave 'śvinor bāhubhyāṃ pūṣṇo hastābhyām agnaye juṣṭaṃ nirvapāmīti
trīn muṣṭīn yajuṣā tūṣṇīṃ caturtham
nirupteṣv anvāvapati bhakṣāṇāṃ prarekāya
evam evottaraṃ puroḍāśaṃ nirvapaty agnīṣomābhyām iti paurṇamāsyām indrāgnibhyām iti amāvāsyāyām asaṃnayataḥ
atha yadi pātryāṃ nirvaped dakṣiṇataḥ sphyam avadhāya tasyāṃ sarvān śakaṭamantrān japet
idaṃ devānām iti niruptān abhimṛśati
idam u naḥ saheti yato 'dhi nirvapati
sphātyai tvā nārātyā iti havir ādāyopaniṣkrāmatīdam ahaṃ nir varuṇasya pāśād iti
vihāram abhivīkṣate suvar abhi vi khyeṣaṃ vaiśvānaraṃ jyotir iti
dṛṃhantāṃ duryā dyāvāpṛthivyor iti pratyavarohati
āharaty urv antarikṣam anvihīti
apareṇāhavanīyam upasādayaty adityās tvopasthe sādayāmīti
paridadāti agne havyaṃ rakṣasva
agnīṣomau havyaṃ rakṣethām iti yathādevatam
agne havyaṃ rakṣasveti vā
saśūkāyām agnihotrahavaṇyāṃ tiraḥ pavitram apa ānīyodagagrābhyāṃ pavitrābhyāṃ trir utpūyābhimantrayate yathā purastāt
brahmāṇam āmantrayate brahman prokṣiṣyāmīti
prasūto brahmaṇā haviḥ prokṣati devasya tvā savituḥ prasave 'śvinor bāhubhyāṃ pūṣṇo hastābhyām agnaye juṣṭaṃ prokṣāmi
agnīṣomābhyām iti yathādevatam
ekaikaṃ tris triḥ prokṣati
haviḥ prokṣan nāgnim abhiprokṣati
haviḥ prokṣya pātrāṇi prokṣati
uttānāni paryāvṛtya śundhadhvaṃ daivyāya karmaṇe devayajyāyā iti triḥ kuryāt
prokṣaṇīnāṃ śeṣam ity āśmarathyaḥ
sarvābhiḥ prokṣed ity ālekhanaḥ
sāvitreṇa kṛṣṇājinam ādāyotkare trir avadhūnoty ūrdhvagrīvaṃ bahirviśasanam avadhūtaṃ rakṣo 'vadhūtā arātaya iti
uttareṇa vihāraṃ pratīcīnagrīvam uttaralomāstṛṇāty adityās tvag asīti
prati tvā pṛthivī vettv iti pratīcīṃ bhasadaṃ pratisamasyati
anutsṛjan kṛṣṇājinam ulūkhalam adhivartayaty adhiṣavaṇam asi vānaspatyam iti
anutsṛjann ulūkhalaṃ havir āvapaty agnes tanūr asi vāco visarjanaṃ devavītaye tvā gṛhṇāmīti trir yajuṣā tūṣṇīṃ caturtham
adrir asi vānaspatya iti musalam ādāya haviṣkṛtaṃ trir āhvayati
haviṣkṛd ehīti brāhmaṇasyādraveti rājanyasyāgahīti vaiśyasya
avahanty ava rakṣo divaḥ sapatnaṃ vadhyāsam iti
prādurbhūteṣu taṇḍuleṣūccaiḥ samāhantavā ity āgnīdhraṃ preṣyati
kuṭarur asi madhujihva ity āgnīdhro 'śmānam ādāya śamyāṃ vā sāvitreṇoccair dṛṣadupale samāhantīṣam ā vadorjam ā vadeti
dvir dṛṣadi sakṛd upalāyām
triḥ saṃcārayan navakṛtvaḥ sampādayati
uttarataḥ śūrpam upohati vaiṇavam aiṣīkaṃ nalamayaṃ vā varṣavṛddham asīti
havir udvapati prati tvā varṣavṛddhaṃ vettv iti
utkare parāpunāti parāpūtaṃ rakṣaḥ parāpūtā arātaya iti
apahataṃ rakṣa iti tuṣān pratihanti
madhyame puroḍāśakapāle tuṣān opyādhastāt kṛṣṇājinasyopavapati rakṣasāṃ bhāgo 'sīti
apa upaspṛśya vivinakti vāyur vo vi vinaktv iti
pātryāṃ taṇḍulān praskandayati devo vaḥ savitā hiraṇyapāṇiḥ prati gṛhṇātv iti
praskannān abhimṛśati devebhyaḥ śundhadhvam iti
haviṣkṛtaṃ preṣyati triṣphalīkartavā iti
yā yajamānasya patnī sābhyudety āvahanty anyo vā
triḥ suphalīkṛtān karoti
prajñātān phalīkaraṇān nidhāyotkare taṇḍulaprakṣālanaṃ ninayati
triṣphalīkriyamāṇānāṃ yo nyaṅgo avaśiṣyate
rakṣasāṃ bhāgadheyam āpas tat pravahatād ita iti
tathaiva kṛṣṇājinam ādāyāvadhūnoti
vyākhyātam āstaraṇam
kṛṣṇājine 'bhīva grīvāḥ paścād udīcīnakumbāṃ śamyāṃ nidadhāti diva skambhanir asīti
śamyāyāṃ dṛṣadaṃ dhiṣaṇāsi parvatyā iti
dṛṣady upalāṃ dhiṣaṇāsi pārvateyīti
dṛṣadi taṇḍulān adhivapati devasya tvā savituḥ prasave 'śvinor bāhubhyāṃ pūṣṇo hastābhyām agnaye juṣṭamadhi vapāmi
agniṣomābhyām iti yathādevatam
trir yajuṣā tūṣṇīṃ caturtham
saṃtataṃ pinaṣṭi
prāṇāya tveti prācīm upalāṃ prohati
apānāya tveti pratīcīm
vyānāya tveti madhyadeśe vyavadhārayati
dīrghām anu prasitim āyuṣe dhām iti prācīm antato 'nuprohati
kṛṣṇājine piṣṭāni praskandayati devo vaḥ savitā hiraṇyapāṇiḥ prati gṛhṇātv iti
praskannāny avekṣate adabdhena vaś cakṣuṣāvapaśyāmīti
haviṣkṛtaṃ preṣyaty asaṃvapantī piṃṣāṇūni kurutād iti
patnī pinaṣṭi dāsī vā
dhṛṣṭir asi brahma yacchety upaveṣam ādāya gārhapatyāt pratyañcāv aṅgārau nirūhyānyataram uttarāparam avāntaradeśaṃ pratinirasyaty apāgne 'gnim āmādaṃ jahi niṣ kravyādaṃ sedheti
ā devayajaṃ vahety anyataram avasthāpya tasmin kapālam upadadhāti dhruvam asi pṛthivīṃ dṛṃheti
tat savyasyāṅgulyādhinidhāya kapāle 'ṅgāram adhivartayati nirdagdhaṃ rakṣo nirdagdhā arātaya iti
dhartram asi
dharuṇam asīti pūrvaṃ pūrvaṃ kapālam upadadhāti
dharmāsīti dakṣiṇam
cita stheti uttaram
marutāṃ śardho 'sīti ṣaṣṭham
cid asi
paricid asīty avaśiṣṭe upadadhāti
tūṣṇīṃ vāṣṭau sampādayati
evam evottaraṃ kapālayogam upadadhāti
ekādaśa sampādayati dvādaśa vaindrāgnasya
evam anupūrvāṇy evaiṣv ata ūrdhvaṃ karmāṇi kriyante
athaināny aṅgārair adhyūhati bhṛgūṇām aṅgirasāṃ tapasā tapyadhvam iti
atra madantīr adhiśrayati
niṣṭaptopavātāyāṃ pātryāṃ vācaṃyamas tiraḥ pavitraṃ piṣṭāni saṃvapati devasya tvā savituḥ prasave 'śvinor bāhubhyāṃ pūṣṇo hastābhyām agnaye juṣṭaṃ saṃvapāmi
agnīṣomābhyām iti yathādevatam
trir yajuṣā tūṣṇīṃ caturtham
athaināni pavitrābhyām utpunāti devo vaḥ savitotpunātv iti paccho gāyatryā
praṇītābhir havīṃṣi saṃyauti
anyā vā yajuṣotpūya
sruveṇa praṇītābhya ādāya vedenopayamyāharati
sam āpo adbhir agmateti piṣṭeṣv ānayati
adbhyaḥ pari prajātā stha sam adbhiḥ pṛcyadhvam iti taptābhiḥ pradakṣiṇaṃ paryāplāvayati
janayatyai tvā saṃ yaumīti saṃyutya vibhajate yathābhāgaṃ vyāvartethām iti yataḥ punar na saṃhariṣyan bhavati
athābhimṛśaty agnaye tveti dakṣiṇaṃ piṇḍam agniṣomābhyāṃ tvety uttaraṃ paurṇamāsyām indrāgnibhyām ity amāvāsyāyām asaṃnayataḥ
idam ahaṃ senāyā abhītvaryai mukham apohāmīti vedena kapālebhyo 'ṅgārān apohya makhasya śiro 'sīti dakṣiṇaṃ piṇḍam ādāya dakṣiṇe kapālayoge 'dhiśrayati gharmo 'si viśvāyur iti
evam evottaraṃ piṇḍam ādāyottare kapālayoge 'dhiśrayati
evam anupūrvāṇy evaiṣvata ūrdhvaṃ karmāṇi kriyante
atrājyaṃ nirvapati
uparitarāṃ vā
sarvāṇi kapālāny abhiprathayaty uru prathasvoru te yajñapatiḥ prathatām iti
atuṅgam anapūpākṛtiṃ kūrmasyeva pratikṛtim aśvaśaphamātraṃ karoti
pātryām apa ānīya pradakṣiṇaṃ lepenānuparimārṣṭi tvacaṃ gṛhṇīṣvety ekaikam
nātikṣārayati
triḥ paryagnikaroty antaritaṃ rakṣo 'ntaritā arātaya iti
pari vājapatiḥ kavir iti vā
devas tvā savitā śrapayatv ity ulmukaiḥ pratitapati
agnis te tanuvaṃ māti dhāg iti darbhair abhijvalayati
avidahantaḥ śrapayateti vācaṃ visṛjate
saṃ brahmaṇā pṛcyasveti vedena puroḍāśe sāṅgāraṃ bhasmādhyūhati
athāṅguliprakṣālanaṃ pātrīnirṇejanam ity ulmukenābhitapya sphyenāntarvedi tisraḥ prācīr udīcīr vā lekhā likhitvāsaṃsyandayan pratyag apavargaṃ trir ninayati ekatāya svāhety etaiḥ pratimantram
paśubandhena yakṣyamāṇaḥ ṣaḍḍhotāram manasā anudrutya āhavanīye sa graham juhoti
sruveṇa yūpa āhutim juhoti uru viṣṇo vikramasva iti etayā
yat sthālyām ājyam pariśiṣṭam tat ca sruvam ca adhvaryuḥ ādatte yat takṣaṇa śastram tat takṣā
tām diśam yanti
te ete yūpyāḥ vṛkṣāḥ palāśaḥ khadiraḥ rauhitakaḥ iti
bailvam brahmavarcasa kāmaḥ kurvīta
sa nitya kāmaḥ
an akṣa saṅgam vṛścet
yam kāmayeta a pratiṣṭhitaḥ syāt iti āroham tasmai vṛścet
yam kāmayeta a paśuḥ syāt iti a parṇam tasmai śuṣka agram vṛścet
yam kāmayeta paśumān syāt iti bahu parṇam tasmai bahu śākham vṛścet
pratiṣṭhitam vṛścet pratiṣṭhā kāmasya iti vijñāyate
yaḥ dakṣiṇa āvṛt na tam vṛścet yaḥ udaṅ āvṛt na tam na ghūrṇam
yaḥ ṛjuḥ ūrdhva śalkaḥ yasya ṛjoḥ sataḥ īṣat agram upāvanatam tam vṛścet yaḥ prāṅ vā pratyaṅ vā udaṅ vā upāvanataḥ tam
upaspṛśya japati ati anyān agām iti
sruveṇa ājyam ādāya paryaṇakti devaḥ tvā savitā madhvā anaktu iti
oṣadhe trāyasva enam iti oṣadhim antardadhāti
svadhite mā enam hiṃsīḥ iti paraśunā hanti
yaḥ prathamaḥ śakalaḥ parāpatet tam apayamya jānu daghne gulpha daghne vā vṛścati
atha enam prāñcam pravāhayati udañcam vā divam agreṇa mā lekhīḥ antarikṣam madhyena mā hiṃsīḥ iti
vanaspate śata valśaḥ viroha iti āvraścane juhoti
sahasra valśāḥ vi vayam ruhema iti ātmānam pratyabhimṛśati
anu agram adgān kalpayati yam tvā ayam svadhitiḥ tetijānaḥ iti
etena eva agrataḥ parivāsayati
eka aratni prabhṛtīni pramāṇāni bhavanti
tri aratniḥ vā eva catur aratniḥ vā pālāśaḥ nirūḍhapaśubandha yūpaḥ atha itare saumyasya adhvarasya iti ekeṣām
atha enam na ati sthūlam na ati aṇum agre aṇīyāṃsam aṣṭa aśrim karoti
mūlataḥ uparam a taṣṭam bhavati
caṣālam pṛtha mātram aṣṭa aśrim madhye saṃnatam
yāvat uttamam aṅguli kāṇḍam tāvat ūrdhvam caṣālāt yūpasya atirecayati
dvi aṅgulam iti ekeṣām tri aṅgulam iti ekeṣām
avatakṣaṇānām svarum kṛtvā āgnāvaiṣṇavam ekādaśa kapālam nirvapati
saptadaśa sāmidhenyaḥ bhavanti
siddham iṣṭiḥ saṃtiṣṭhate
sā eṣā agni anvādhānasya sthānam pratyeti
na paśu iṣṭyām agnim gṛhṇīyāt iti aparam
tasyām saṃsthitāyām śākhām āhṛtya agreṇa āhavanīyam vedim karoti
ratha īṣā mātrī prācī bhavati yuga mātrī purastāt akṣa mātrī paścāt
yat prāk uttarasmāt parigrāhāt tat kṛtvā apareṇa yūpa avaṭa deśam śamyayā uttaravedim parimimīte
purastāt udīcīna kumbām śamyām nidhāya sphyena abhyantaram udīcīm lekhām likhati vittāyanī me asi iti evam dakṣiṇatas prācīm tiktāyanī me asi iti evam paścāt udīcīm avatāt mā nāthitam iti evam uttaratas prācīm avatāt mā vyathitam iti
uttarasmāt vedi aṃsāt udañcam prakramam prakramya tathā eva śamyayā tūṣṇīm cātvālam parimimīte
sāvitreṇa abhrim ādāya parilikhati parilikhitam rakṣaḥ parilikhitāḥ arātayaḥ iti
jānu daghnam khātvā tri vitastam vā purīṣam harati videḥ agniḥ iti
uttaravedyām nivapati siṃhīḥ asi mahiṣīḥ asi iti
evam eva dvitīyam harati evam tṛtīyam
yaḥ dvitīyasyām iti dvitīyam harati yaḥ tṛtīyasyām iti tṛtīyam
tūṣṇīm caturtham hṛtvā śamyā mātrīm prathayati uru prathasva uru te yajñapatiḥ prathatām iti
dhruvā asi iti saṃhatya adbhiḥ avokṣati devebhyaḥ śundhasva iti
yat prokṣaṇīnām ucchiṣyet tat dakṣiṇatas uttaravedyām ekasphyām niḥsārya upaninayet āpaḥ ripram nirvahata iti
yam dviṣyāt tam dhyāyet
sikatāḥ prakirati devebhyaḥ śumbhasva iti
uttaravedyāḥ antān kalpayati vibhrāj bṛhat pibatu somyam madhu āyuḥ dadhat yajñapatau a vihrutam vāta jūtaḥ yaḥ abhirakṣatu tmanā prajāḥ piparti bahudhā virājati iti madhye uttaravedeḥ prādeśa mātrīm catur sraktim uttaranābhim kṛtvā
vedim uttaravedim ca saṃmṛśati catur śikhaṇḍe yuvatī kanīne ghṛta pratīke bhuvanasya madhye tayoḥ devāḥ adhisaṃvasantaḥ uttame nāke iha mādayantām iti
atha enām pratidiśam parikrāmam prokṣati indraghoṣaḥ tvā vasubhiḥ purastāt pātu iti etaiḥ mantraiḥ yathārūpam tvaṣṭā tvā rūpaiḥ upariṣṭāt pātu iti upariṣṭāt
yat prokṣaṇīnām ucchiṣyeta iti samānam
pūrvedyus agnim praṇayet iti ekam prokṣa antām parivaset iti aparam
āhavanīye idhmam ādīpya saṃpreṣyati agnaye praṇīyamānāya anubrūhi iti
tris anūktāyām prathamāyām idhmam ādāya sikatāḥ upayamanīḥ kṛtvā udyata homam juhoti yat te pāvaka cakṛma kaccit āgaḥ pūrvaḥ san aparaḥ yat bhavāsi ghṛtena tvam tanuvaḥ vardhayasva mā mā hiṃsīḥ adhigatam purastāt svāhā iti
śeṣe hutvā prāñcaḥ abhipravrajanti
upari agnau dhāryamāṇe pañca gṛhītena ājyena hiraṇyam antardhāya akṣṇayā uttaravedim vyāghārayati siṃhīḥ asi sapatna sāhī svāhā iti dakṣiṇe aṃse siṃhīḥ asi su prajā vaniḥ svāhā iti uttarasyām śroṇyām siṃhīḥ asi rāyaspoṣa vaniḥ svāhā iti uttare aṃse siṃhīḥ asi āditya vaniḥ svāhā iti dakṣiṇasyām śroṇyām siṃhīḥ asi āvaha devān devayate yajamānāya svāhā iti madhye
bhūtebhyaḥ tvā iti srucam udgṛhya abhitas uttaravedim pautudravān paridhīn paridadhati viśva āyuḥ asi iti madhyamam dhruva kṣit asi iti dakṣiṇam acyuta kṣit asi iti uttaram
nābhyām saṃbhārān nivapati gulgulu sugandhi tejanam śvetām ūrṇā stukām yā petvasya antarā śṛṅge śvetasya a chinna stukasya
na a chinna stukasya iti ekeṣām agneḥ bhasma asi agneḥ purīṣam asi iti
etena eva uttaratas upayamanīḥ nivapati
yatra abhijānāti sīda hotar sve loke iti tat saṃbhāreṣu agnim pratiṣṭhāpayati yajña pratitiṣṭha sumatau suśevāḥ tvā vasūni purudhā viśantu dīrgham āyuḥ yajamānāya kṛṇvan adha amṛtena jaritāram aṅdhi iti
nidhāya upasaminddhe yajñaḥ pratyaṣṭhāt manuṣvat tvā nidhīmahi manuṣvat samidhīmahi agne manuṣvat aṅgiraḥ devān devāyate yaja iti
atra saptavatyā pūrṇāhutim hutvā atimuktīḥ juhoti
devebhyo yajñaṃ prabrūtāt pra pra yajñapatiṃ tira svāhā
vāyur ādityo yajño yajñaṃ nayatu prajānan mainaṃ yajñahano vidan
devebhyo yajñaṃ prabrūtāt pra pra yajñapatiṃ tira svāheti
atra pūrṇāhutim eke samāmananti
atra barhiḥ ādi karma pratipadyate yadi pūrvedyus agnim praṇayet
atha yadi prokṣa antām parivaset tadānīm eva barhiḥ ādi karma pratipadyate
ikṣu śalāke vidhṛtī āśva vālam prastaram barhiṣi upasaṃnahyati kārṣmarya mayān paridhīn idhme
trayoviṃśati dārum idhmam karoti
samānam ā pātrāṇām prayojanāt
vasā homa havanīm dvitīyām juhūm prayunakti pṛṣadājya dhānīm dvitīyām upabhṛtam dve ājya sthālyau kumbhīm paśu śrapaṇīm kārṣmarya mayyau vapāśrapaṇyau dvi śūlām eka śūlām ca hṛdayaśūlam svarum svadhitim raśane plakṣa śākhām audumbaram maitrāvaruṇa daṇḍam yena ca arthī bhavati
tatra ye upabhṛtaḥ dharmāḥ ye ca dhruvāyāḥ pṛṣadājya dhānyām api kriyeran
ye sāṃnāyye ukhāyāḥ paśu śrapaṇyām vapāśrapaṇyoḥ hṛdayaśūle plakṣa śākhāyām iti kriyeran sruva dharmāḥ svadhitau payaḥ dharmāḥ paśau
na praṇītāḥ praṇayati
agnīn paristīrya hastau avanijya pātrāṇi prayujya ulapa rājīm stīrtvā pavitre kṛtvā saṃpreṣyati yajamāna vācam yaccha iti
vāgyataḥ pātrāṇi saṃmṛśati
prokṣaṇīnām āvṛtā prokṣaṇīḥ saṃskṛtya brahmāṇam āmantrya pātrāṇi prokṣya haviṣkṛtā vācam visṛjya tatas uttaram parigrāham parigṛhṇāti
samānam ā saṃpraiṣāt
sruva svadhitī ca srucaḥ ca saṃmṛḍḍhi patnīm saṃnahya ājyena dadhnā ca udehi iti saṃpraiṣa antam namati
samānam ā ājya nirvapaṇāt
ājyam nirupya dvitīyasyām ājya sthālyām dadhi nirvapati
tasya ājyena eva kalpaḥ vyākhyātaḥ anyatra adhiśrayaṇāt
samānam ā ājyānām grahaṇāt
catuḥ juhvām gṛhṇāti catuḥ upabhṛti
pañca gṛhītam pṛṣadājyam
ājyena dadhi saṃsṛjya mahīnām payaḥ asi iti etaiḥ mantraiḥ yathāprakṛti eva dhruvāyām gṛhṇāti
samānam ā srucām sādanāt
srucaḥ sādayitvā agreṇa dhruvām vedam sādayitvā sāvitreṇa abhrim ādāya agreṇa āhavanīyam yūpa avaṭam parilikhati ardham antarvedi ardham bahirvedi parilikhitam rakṣaḥ parilikhitāḥ arātayaḥ iti
upara saṃmitam khātvā yūpam prakṣālayati yat te śikvaḥ parāvadhīt takṣā hastena vāsyā āpaḥ tat sarvam jīvalāḥ punantu śucayaḥ śucim iti
yavamatībhiḥ prokṣaṇībhiḥ yūpam prokṣati pṛthivyai tvā iti mūlam antarikṣāya tvā iti madhyam dive tvā iti agram
avaṭe śeṣam avanayati śundhatām lokaḥ pitṛṣadanaḥ iti
yavaḥ asi yavaya asmat dveṣaḥ iti yavam prāsyati
barhiḥ avastṛṇāti pitṝṇām sadanam asi iti
su āveśaḥ asi agregāḥ netṝṇām iti yūpa śakalam prāsya abhijuhoti ghṛtena dyāvāpṛthivī ā pṛṇethām svāhā iti
tatas saṃpreṣyati yūpāya ajyamānāya anubrūhi iti
devaḥ tvā savitā madhvā anaktu iti yūpasya agram anakti
aindram asi iti sarvatas caṣālam aktvā pratimuñcati su pippalābhyaḥ tvā oṣadhībhyaḥ iti
amutas arvāk yajamānaḥ anakti sarvatas parimṛśan
raśanāyāḥ kāle tris parimṛśati
āñjana prabhṛti yūpam yajamānaḥ na utsṛjati ā parivyayaṇāt
tatas saṃpreṣyati ucchrīyamāṇāya anubrūhi iti
ucchrayati ud divam stabhāna antarikṣam pṛṇa iti
te te dhāmāni uśmasi gamadhye iti avaṭe avadadhāti
atha enam kalpayati viṣṇoḥ karmāṇi paśyata iti dvābhyām
agneḥ ardham pratyupanatam yūpasya kuryāt bahiṣṭāt ninatam
an āvis uparam minoti
tam pratyagnim agniṣṭhām mitvā pradakṣiṇam purīṣeṇa paryūhati brahma vanim tvā kṣatra vanim iti
maitrāvaruṇa daṇḍena paridṛṃhati brahma dṛṃha kṣatram dṛṃha iti
unnambhaya pṛthivīm iti apaḥ anupariṣicya idam viṣṇuḥ vicakrame iti sa raśanena pāṇinā yūpam unmārṣṭi
tat viṣṇoḥ paramam padam iti yūpasya agram udīkṣate
darbha mayyau raśane bhavataḥ dvi guṇā dvi vyāyāmā tri guṇā tri vyāyāmā
tatas saṃpreṣyati
parivīyamāṇāya anubrūhi iti
nābhi daghne madhya deśe vā tri guṇayā pradakṣiṇam tris parivyayati parivīḥ asi pari tvā daivīḥ viśaḥ vyayantām iti
uttaram uttaram guṇam uttamam karoti
upānte raśanām vyatiṣajya antam praveṣṭayati
samau antau kṛtvā aṇimati sthavimat pravayati divaḥ sūnuḥ asi iti
svarum ādāya madhyame raśanā guṇe avagūhati uttame sarveṣu vā antarikṣasya tvā sānau avagūhāmi iti
atha enam paśum snāpayanti an aṅga hīnam a panna dantam ajam loham tūparam dvi rūpam pīvānam
iṣe tvā iti barhiṣī ādatte upavīḥ asi iti plakṣa śākhām
yā bahu parṇā bahu śākhā tayā upākuryāt paśu kāmasya
agreṇa yūpam purastāt pratyañcam śākhayā barhirbhyām paśum upākaroti prajāpateḥ jāyamānāḥ iti dvābhyām upa u devān daivīḥ viśaḥ iti pratipadya revatīḥ ramadhvam indra agnibhyām tvā juṣṭam upākaromi iti antena
agneḥ janitram asi iti adhimanthana śakalam nidadhāti vṛṣaṇau stha iti prāñcau darbhau
urvaśī asi iti adharāraṇim ādatte purūravāḥ iti uttarāraṇim
ghṛtena akte vṛṣaṇam dadhāthām iti ājya sthālyāḥ bile anakti
āyuḥ asi iti araṇī samavadhāya saṃpreṣyati
agnaye mathyamānāya anubrūhi iti
tris anūktāyām prathamāyām pradakṣiṇam tris manthati gāyatram chandaḥ anuprajāyasva iti etaiḥ mantraiḥ
jāte āha jātāya anubrūhi iti
prahariṣyan prahriyamāṇāya anubrūhi iti
yatra abhijānāti pra devam deva vītaye iti tat agreṇa uttaram paridhim anupraharati saṃdhinā vā bhavatam naḥ samanasau iti
sruveṇa ājyam ādāya abhijuhoti agnau agniḥ carati praviṣṭaḥ iti etayā
sāvitreṇa raśanām ādāya paśoḥ pāśena dakṣiṇam ardha śīrṣam abhidadhāti ṛtasya tvā deva haviḥ pāśena ārame iti
atha enam purastāt pratyañcam yūpe niyunakti dharṣa mānuṣān indra agnibhyām tvā juṣṭam niyunajmi iti
ye arvācīnam ekādaśinyāḥ paśavaḥ ālabhyante tān uttaratas yūpasya niyunakti dakṣiṇatas ekādaśinān
atha enam upariṣṭāt prokṣati adbhyaḥ tvā oṣadhībhyaḥ indra agnibhyām tvā juṣṭam prokṣāmi iti
pāyayati apām peruḥ asi iti
adhastāt upokṣati svāttam cit sa devam havyam āpaḥ devīḥ svadata enam iti
tatas saṃpreṣyati agnaye samidhyamānāya anubrūhi iti
samānam ā dhruvā samañjanāt
purastāt dhruvā samañjanāt paśum samanakti sam te prāṇaḥ vāyunā gacchatām iti śirasi sam yajatraiḥ aṅgāni iti aṃsayoḥ sam yajñapatiḥ āśiṣā iti śroṇyoḥ
samānam ā pravarāt
prākṛtena varaṇena hotāram vṛtvā punar āśrāvya maitrāvaruṇam pravṛṇīte mitrāvaruṇau praśāstārau praśāstrāt iti
samānam ā prayājebhyaḥ
juhū upabhṛtau ādāya atyākramya āśrāvya āha samidbhyaḥ preṣya iti
vaṣaṭkṛte juhoti
āśrāvya āśrāvya preṣya preṣya iti eva uttarebhyaḥ saṃpreṣyati
caturthe caturthe aupabhṛtam samānayate sarvam aṣṭame
daśa prayājān iṣṭvā ekādaśāya ājyam avaśinaṣṭi
pratyākramya juhvā svaru svadhitī anakti tris svarum sakṛt svadhiteḥ anyatarām dhārām
tābhyām paśum samanakti ghṛtena aktau paśum trāyethām iti
yā aktā dhārā tayā paśum samanakti
tayā eva haviṣaḥ śṛtasya avadyati itarayā viśāsti
yāthākāmī viśasane iti aparam
punar svarum avagūhati
śamitre svadhitim prayacchan āha eṣā te aśriḥ prajñātā asat iti
tatas saṃpreṣyati paryagnaye kriyamāṇāya anubrūhi iti
āhavanīyāt ulmukam ādāya āgnīdhraḥ paryagnikaroti paśum śāmitra deśam cātvālam yūpam āhavanīyam ājyāni iti
paśum eva paryagnikaroti iti ekeṣām
paryagnau kriyamāṇe apāvyāni juhoti prajānantaḥ prati gṛhṇanti pūrve iti pañca
tris parītya nidhāya ulmukam tris punar pratiparyeti
yūpāt paśum pramucya vapāśrapaṇībhyām anvārabhete adhvaryuḥ yajamānaḥ ca
anvārabhya āśrāvya saṃpreṣyati upapreṣya hotar havyā devebhyaḥ iti
yatra abhijānāti pra asmai agnim bharata iti tat āhavanīyāt ulmukam ādāya āgnīdhraḥ pūrvaḥ pratipadyate
uttareṇa cātvāla utkarau udañcam paśum nayanti revatīḥ yajñapatim priyadhā viśata iti
nānā prāṇaḥ yajamānasya paśunā iti adhvaryuḥ yajamānam abhimantrayate
uttaratas āgnīdhraḥ ulmukam nimṛdnāti
sa śāmitraḥ bhavati
aparasmāt gārhapatyāt āharet nirmanthyam vā kuryāt
yābhyām barhirbhyām paśum upākaroti tayoḥ anyatarat āchyāna artham nidhāya
dakṣiṇena śāmitram anyatarat upāsyati sam asya tanuvā bhava iti
tasmin paśum pratyañcam udīcīna pādam saṃjñapayanti
a māyum kṛṇvantam saṃjñapayata iti uktvā parāṅ āvartate adhvaryuḥ paśoḥ saṃjñapyamānāt
pṛṣadājyam avekṣamāṇau āsāte adhvaryuḥ yajamānaḥ ca iha prajāḥ viśva rūpāḥ ramantām asmin yajñe viśva bhṛtaḥ janitrīḥ
agniṃ kulāyam abhisaṃvasānā asmāṁ avantu payasā ghṛtena
yāsām ūdhaś caturbilaṃ madhoḥ pūrṇaṃ ghṛtasya ca
tā naḥ payasvatīḥ santv asmin goṣṭhe vayovṛdha iti
saṃjñapte saṃjñapta homam juhoti yat paśuḥ māyum akṛta iti
paśoḥ pāśam pramuñcati śamitar upetana iti
eka śūlayā pāśe upatṛdya cātvāle apāsyati utkare vā aditiḥ pāśam pra mumoktu iti
yadi abhicaret dārum stambam vā abhidadhyāt arātīyantam adharam kṛṇomi iti
patnī ādityam upatiṣṭhate namaḥ te ātāna iti
atha enām prācīm udānayati anarvā prehi iti
cātvāle patnī apaḥ avamṛśati āpaḥ devīḥ śuddhāyuvaḥ iti
samutkramya saha patnīkāḥ cātvāle mārjayante śuddhāḥ vayam pariviṣṭāḥ pariveṣṭāraḥ vaḥ bhūyāsma iti
patnī paśoḥ prāṇān āpyāyayati adhvaryuḥ abhiṣiñcati
adhvaryuḥ āpyāyayati patnī abhiṣiñcati iti ekeṣām
vāc te āpyāyatām prāṇaḥ te āpyāyatām iti etaiḥ mantraiḥ yathārūpam
yā te prāṇān śuc jagāma iti grīvāsu ninayati
yat te krūram yat āsthitam iti samastam paśum āpyāyayati nābhiḥ te āpyāyatām iti nābhim pāyuḥ te āpyāyatām iti pāyum śuddhāḥ caritrāḥ iti pādān
śam adbhyaḥ śam oṣadhībhyaḥ iti avaśiṣṭāḥ anu pṛṣṭham ninīya dakṣiṇena nābhim prāc agram barhiḥ nidadhāti oṣadhe trāyasva enam iti
svadhite mā enam hiṃsīḥ iti barhiṣi svadhitinā tiraścīnam āchyati
barhiṣaḥ agram apayamya sthavimat lohitena aktvā apāsyati rakṣasām bhāgaḥ asi iti
apaḥ upaspṛśya iṣe tvā iti vapām utkhidati
devebhyaḥ śundhasva devebhyaḥ śumbhasva iti prayauti
ghṛtena dyāvāpṛthivī prorṇvāthām iti vapāśrapaṇī prorṇoti
ūrje tvā iti taniṣṭhe eka śūlayā upatṛṇatti
a chinnaḥ rāyaḥ su vīraḥ indra agnibhyām tvā juṣṭām utkṛntāmi iti parivāsayati
muṣṭinā śamitā vapoddharaṇam upasaṃgṛhya āste vapāyāḥ homāt
vapāśrapaṇī punar anvārabhete adhvaryuḥ yajamānaḥ ca
uru antarikṣam anvihi iti abhipravrajya
śāmitre vapāṃ pratitapati pratyuṣṭaṃ rakṣaḥ pratyuṣṭā arātaya iti
punar ulmukam ādāyāgnīdhraḥ pūrvaḥ pratipadyate
evam adhvaryur āhavanīyam abhipravrajati
evam antime 'ṅgāre vapāṃ nitaṃsayati
āhavanīya āgnīdhra ulmukam apisṛjati
antareṇa cātvālotkarāv antareṇa yūpaṃ cāhavanīyaṃ ca vapām atyāhṛtya dakṣiṇata udaṅṅ āsīnaḥ pratiprasthātāhavanīye vapāṃ śrapayati
adhastād vapāyā barhiṣo 'gram apāsyati vāyo vīhi stokānām iti
sruveṇājyam ādāyābhijuhoti tvām u te dadhire havyavāham iti
abhijuhvat saṃpreṣyati stokebhyo 'nubrūhīti
yadā śṛtā śyenī bhavaty athaināṃ sāṃnāyyavad abhighārya tathodvāsya barhiṣi plakṣaśākhāyām iti pratiṣṭhāpayati supippalā oṣadhīḥ kṛdhīti
prayutā dveṣāṃsīti vapāśrapaṇībhyāṃ pramucya ghṛtavatīm ity abhijñāyottamāya prayājāyātyākramyāśrāvyāha svāhākṛtībhyaḥ preṣyeti
vaṣaṭkṛte juhoti
pratyākramya juhvā dhruvām abhighārayati yadyājyabhāgau kariṣyan bhavaty atha pṛṣadājyam atha vapām
nopabhṛtam
tata ājyabhāgābhyāṃ pracarati yady ājyabhāgau juhoti
tataḥ pūrvaṃ parivapyaṃ juhoti svāhā devebhya iti
tataḥ saṃpreṣyati
indrāgnibhyāṃ chāgasya vapāyā medaso 'nubrūhīti
juhvām upastīrya hiraṇyaśakalam avadhāya sarvāṃ vapām avadyati
upariṣṭāddhiraṇyaśakalaṃ nidhāyābhighārayati
sā pañcāvattā bhavati
yady api caturavattī yajamānaḥ pañcāvattaiva vapā bhavati
yadi hiraṇyaṃ na syād ājyāt pratyavadyet
atyākramyāśrāvyāha indrāgnibhyāṃ chāgasya vapāyā medasaḥ preṣyeti
vaṣaṭkṛte juhoti jātavedo vapayā gaccha devān ity etayā
tata uttaraṃ parivapyaṃ juhoti devebhyaḥ svāheti
vapāśrapaṇī praharati svāhordhvanabhasaṃ mārutaṃ gacchatam iti
prācīṃ dviśūlāṃ pratīcīm ekaśūlām
athaine saṃsrāveṇābhijuhoti
paśoś chidram abhighārayati
samutkramya sahapatnīkāś cātvāle mārjayante
idam āpaḥ pravahatāvadyaṃ ca malaṃ ca yat
yac cābhidudrohānṛtaṃ yac ca śepe abhīruṇam
nir mā muñcāmi śapathān nir mā varuṇād uta
nir mā yamasya paḍvīśāt sarvasmād devakilbiṣād atho manuṣyakilbiṣāt
āpo mā tasmād enaso viśvān muñcantv aṃhasa iti
hutāyāṃ vapāyāṃ varaṃ dadāti kanyām alaṃkṛtām anaḍvāhaṃ tisro vā vatsatarīḥ
paśupuroḍāśasya pātrāṇi prakṣālya prayunakti yāny auṣadhakāritāni bhavanti
pavitre kṛtvā saṃpreṣyati yajamāna vācaṃ yaccheti
vāgyataḥ pātrāṇi saṃmṛśati
vrīhim ayaṃ samānadevataṃ paśunā paśupuroḍāśam ekādaśakapālaṃ nirvapati dvādaśakapālaṃ vā
haviṣkṛtā vācaṃ visṛjya paśuṃ viśāsti
gudaṃ mā nirvleṣīḥ
vaniṣṭhuṃ mā nirvleṣīḥ
adhyuddhiṃ klomānaṃ plīhānaṃ purītataṃ medaḥ samavadhātavai iti saṃpreṣyati
kumbhyāṃ paśuṃ śrapayanti
śūlena hṛdayaṃ nihatya yajurutpūtābhir adbhiḥ puroḍāśaṃ śrapayati
stīrṇa eva barhiṣi piṣṭalepaṃ ninayati
śṛte paśau puroḍāśena pracarati
indrāgnibhyāṃ puroḍāśasyānubrūhi
indrāgnibhyāṃ puroḍāśasya preṣyeti saṃpreṣyati
agnaye 'nubrūhi
agnaye preṣyeti sviṣṭakṛtaḥ
upahūtām iḍāṃ maitrāvaruṇaṣaṣṭhā ṛtvijaḥ prāśnanti
mārjayante
atra paśupuroḍāśasya piṣṭalepaphalīkaraṇahomau juhoti
kapālāni vimuñcati
juhvā pṛṣadājyasyopahatya triḥ pṛcchati
śṛtaṃ havī3ḥ śamitar iti
śṛtam iti śamitā triḥ pratyāha
triḥ pracyute hṛdayam uttamaṃ karoti
uttarataḥ parītya pṛṣadājyena hṛdayam abhighārayati
saṃ te manasā manaḥ saṃ prāṇena juṣṭaṃ devebhyaḥ
indrāgnibhyāṃ havyaṃ ghṛtavat svāheti
svāhoṣmaṇo 'vyathiṣyai ity uṣmāṇam udyantam abhimantrayate
yadi paśuṃ vimathnīrann evam evābhimantrayet
ājyena paśuṃ sāṃnāyyavad abhighārya tathodvāsyāntareṇa cātvālotkarāvantareṇa yūpaṃ cāhavanīyaṃ ca paśum atyāhṛtya dakṣiṇasyāṃ vediśroṇyāṃ pañcahotrā sādayati
plakṣaśākhottarabarhir bhavati
tasyā madhyam aṅgānām avadyati
catasṛṣūpastṛṇīte juhūpabhṛtoḥ samavattadhānyāṃ pātryāṃ vasāhomahavanyāṃ sruci
juhūpabhṛtor hiraṇyaśakalāv avadhāya saṃpreṣyati manotāyai haviṣo 'vadīyamānasyānubrūhīti
hṛdayasyāgre 'vadyati
atha jihvāyā atha vakṣaso 'tha savyasya doṣṇo 'tha pārśvayor atha yakno 'tha vṛkkayor atha dakṣiṇāyāḥ śroṇer atha gudasya
dvir ekaikasyāvadyati
api vā trayāṇām eva mukhyānām anupūrvam avadāya yathākāmam uttareṣām avadyati
yūṣe medo 'vadhāya medasā juhūṃ prorṇoti
upariṣṭāddhiraṇyaśakalaṃ nidhāyābhighārayati
tryaṅgāṇi pratyabhighāryopabhṛti tryaṅgāṇāṃ sviṣṭakṛte sakṛt sakṛd avadyati dakṣiṇasya doṣṇaḥ savyāyāḥ śroṇer gudakāṇḍam iti
purastād eva gudaṃ dvaidhaṃ kṛtvā sthavimad upayaḍbhyo nidadhāti
aṇimat traidhaṃ karoti
tasya madhyamaṃ juhvāṃ dvaidhaṃ kṛtvāvadadhāti sthaviṣṭham upabhṛty aṇiṣṭham iḍāyāṃ dvaidhaṃ kṛtvā
yūṣe medo 'vadhāya medasopabhṛtaṃ prorṇoti
upariṣṭāddhiraṇyaśakalaṃ nidhāya dvir abhighārayati
pātryām iḍāṃ samavadyati hṛdayāj jihvāyā yakno vṛkkayor gudayor gudād vaniṣṭhoḥ saptamāt
atraiva dakṣiṇāṃ śroṇim adhyuddhiṃ klomānaṃ plīhānaṃ purītataṃ meda ity anvavadhāya yūṣṇopasicyābhighārayati
yūṣṇo vasāhomaṃ gṛhṇāti
svadhitinā dhārāṃ prayauti
sakṛc caturavadānasya dviḥ pañcāvadānasya
abhighārya yāni cāvattāni yāni cānavattāni śṛtaṃ cāśṛtaṃ ca sarvaṃ paśuṃ saṃnidhāyābhimṛśati aindraḥ prāṇo aṅge aṅge nidedhyad iti
pārśvena vasāhomaṃ prayauti śrīr asy agnis tvā śrīṇātv iti
athainām etenaiva pārśvenāpidadhāti svāhoṣmaṇo 'vyathiṣyai iti
tataḥ saṃpreṣyati indrāgnibhyāṃ chāgasya haviṣo 'nubrūhīti
atyākramyāśrāvyāha indrāgnibhyāṃ chāgasya haviṣaḥ preṣyeti
yājyāyā ardharce pratiprasthātā vasāhomaṃ juhoti ghṛtaṃ ghṛtapāvānaḥ pibateti
hutvāvaśinaṣṭi
vaṣaṭkṛte havir juhoti
vasāhomodrekeṇa diśaḥ pratiyajati diśaḥ svāhā pradiśaḥ svāhety etaiḥ pratidiśam
svāhā digbhyo namo digbhya iti prācīnam antato juhoti
atra nāriṣṭhān hutvā juhvā pṛṣadājyasya sakṛdupahatyāha vanaspataye 'nubrūhīti
atyākramyāśrāvyāha vanaspataye preṣyeti
vaṣaṭkṛte juhoti
apunar atikrāman saṃpreṣyati agnaye sviṣṭakṛte 'nubrūhīti
juhvām upabhṛtaṃ paryāhṛtyāśrāvyāha agnaye sviṣṭakṛte preṣyeti
vaṣaṭkṛte juhoti
pratyākramyāyatane srucau sādayitvā
medasvatīṃ hotre 'vāntareḍām ādadhāti
medasopastṛṇāti medasādadhāti medasābhighārayati
upahūtāyām iḍāyām adhyuddhiṃ hotre harati vaniṣṭhum agnīdhe
ṣaḍavattaṃ sampādayati
prāśnanti mārjayante
tataḥ saṃpreṣyaty agnīd aupayajān aṅgārān āharopayaṣṭar upasīda brahman prasthāsyāma iti saṃpraiṣādiḥ
samānam ānūyājebhyaḥ
juhūpabhṛtāv ādāya pṛṣadājyaṃ juhvāṃ samānīyātyākramyāśrāvyāha devebhyaḥ preṣyeti
vaṣaṭkṛte juhoti
āśrāvyāśrāvya preṣya preṣyety evottarebhyaḥ saṃpreṣyati
śāmitrād aṅgārān āhṛtyāgnīdhra uttarasyāṃ vediśroṇyāṃ nivapati
pratiprasthātaikādaśa gudakāṇḍāni tiryagvikṛttāni kṛtvā vasāhomahavanyāṃ samavadhāyaikaikenānūyājānāṃ vaṣaṭkāraṃ vaṣaṭkāram anūpayajati samudraṃ gaccha svāhety etaiḥ pratimantram
adbhyas tvauṣadhībhya iti pratiprasthātā barhiṣi lepaṃ nimārṣṭi
mano me hārdi yacchety ātmānaṃ pratyabhimṛśati
ekādaśānūyājān iṣṭvā pratyākramya juhvāṃ svarum aktvā juhvā svaruṃ juhoti dyāṃ te dhūmo gacchatv antarikṣam arciḥ pṛthivīṃ bhasmanā pṛṇasva svāheti
samānam ā patnīsaṃyājebhyaḥ
sarvā juhūpabhṛto vājavatībhyāṃ vyūhati
sarvāsu srukṣu prastaram anakti
sūktavākāya sūktā preṣyeti saṃpreṣyati
sarvāḥ saṃprasrāvayati
sarvāḥ kastambhyāṃ sādayati
jāghanyā patnīḥ saṃyājayati
ājyena somaṃ yajaty ājyena tvaṣṭāram
uttānāyā jāghanyā devānāṃ patnībhyo 'vadyati nīcyā agnaye gṛhapataye
catuś caturavadānasya pañcakṛtvaḥ pañcāvadānasya
nātropastaraṇābhighāraṇāni bhavanti
uttānāyā iḍāṃ samavadyati nīcyā agnīdhe
jāghanīśeṣaṃ patny adhvaryave dadāti
bāhuṃ śamitre taṃ sa brāhmaṇāya dadāti yady abrāhmaṇo bhavati
samānam ā samiṣṭayajuṣaḥ
trīṇi samiṣṭayajūṃṣi juhoti yajña yajñaṃ gaccha eṣa te yajño yajñapate devā gātuvida iti
antareṇa cātvālotkarau
upaniṣkramya hṛdayaśūlena caranti
śuṣkasya cārdrasya ca saṃdhau hṛdayaśūlam udvāsayati śug asi tam abhiśoca yo 'smān dveṣṭi yaṃ ca vayaṃ dviṣma iti
dhāmno dhāmno rājann ud uttamaṃ varuṇa pāśam ity etābhyām ādityam upasthāya cātvāle mārjayante sumitrā na āpa oṣadhayaḥ santv iti
samidhaḥ kṛtvāpratīkṣam āyanti
edho 'sy edhiṣīmahīty āhavanīye samidha ādhāyopatiṣṭhante apo anvacāriṣam iti
evaṃ patnī gārhapatye 'bhyādhāyopatiṣṭhate
yūpaṃ yajamāna upatiṣṭhate āśāsānaḥ suvīryam ity etayā
saṃtiṣṭhate paśubandhaḥ
evam eva ṣaṭsu ṣaṭsu māseṣu saṃvatsare saṃvatsare vā paśunā yajeta
nāhitāgniṃ paśunānījānaṃ saṃvatsaro 'tīyāt
yady atīyād amāṃsakhādaḥ syāt
atyaśitā ha vā etasyāgnayo bhavanti ya āhitāgniḥ saṃvatsaraṃ paśunāniṣṭvā māṃsaṃ khādatīti vijñāyate
sa yadi bhakṣayed etayā bhakṣayet manasāgnibhyaḥ prahiṇomi bhakṣaṃ mama vācā taṃ saha bhakṣayantv apramādyann apramattaś carāmi śivena manasā saha bhakṣayata
yady ādiṣṭo bhakṣayed etaṃ mantram uktvā bhakṣayed etaṃ mantram uktvā bhakṣayet
