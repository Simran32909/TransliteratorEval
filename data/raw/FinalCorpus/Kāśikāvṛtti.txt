vṛddhiśabdaḥ saṃjñātvena vidhīyate pratyekam ādaicāṃ varṇānāṃ sāmānyena tadbhāvitānām atadbhāvitānāṃ ca
taparakaraṇam aijartham tād api paraḥ taparaḥ iti khaṭvaiḍakādiṣu trimātracaturmātraprasaṅganivṛttaye
āśvalāyanaḥ
aitikāyanaḥ
aupagavaḥ
aupamanyavaḥ
śālīyaḥ
mālīyaḥ
vṛddhipradeśāḥ sici vṛddhiḥ parasmaipadeṣu ityevamādayaḥ
guṇaśabdaḥ saṃjñātvena vidhīyate pratyekam adeṅāṃ varṇānāṃ sāmānyena tadbhāvitānām atadbhāvitānāṃ ca
taparakaraṇaṃ tv iha sarvārtham
taritā
cetā
stotā
jayanti
ahaṃ pace
guṇapradeśāḥ mider guṇaḥ ityevamādayaḥ
paribhāṣā iyaṃ sthāniniyamārthā
aniyamaprasaṅge niyamo vidhīyate
vṛddhiguṇau svasaṃjñayā śiṣyamāṇau ikaḥ eva sthāne veditavyau
vakṣyati sārvadhātukārdhadhātukayoḥ aṅgasya guṇa iti
sa iko eva sthāne veditavyaḥ
nayati
bhavati
vṛddhiḥ khalv api akārṣīt
ahārṣīt
acaiṣīt
anaiṣīt
alāvīt
astāvīt
guṇavṛddhī svasaṃjñayā vidhīyete tatra ikaḥ iti etadupasthitaṃ draṣṭavyam
kiṃ kṛtaṃ bhavati dvitīyayā ṣaṣṭhī prādurbhāvyate
midimṛjipugantalaghaūpardhācchidṛśikṣiprakṣudreṣv aṅgena ig viśeṣyate
jusi sārvadhātukādiguṇeṣu ikāṅgaṃ viśeṣyate
medyate
abibhayuḥ
ikaḥ iti kim āt sandhyakṣaravyañjanānāṃ mā bhūt
yānam
glāyati
punar guṇavṛddhigrahaṇaṃ svasaṃjñayā vidhāne niyamārtham
iha mā bhūt dyauḥ panthāḥ saḥ imam iti
dhātvekadeśo dhātuḥ tasya lopo yasmin ārdhadhātuke tad ārdhadhātukaṃ dhātulopaṃ tatra ye guṇavṛddhī prāpnutaḥ te na bhavataḥ
loluvaḥ
popuvaḥ
marīmṛjaḥ
lolūyādibhyo yaṅantebhyaḥ pacādyaci vihite yaṅo 'ci ca iti yaṅo luki kṛte tam eva acam āśritya ye guṇavṛddhī prāpte tayoḥ pratiṣedhaḥ
dhātugrahaṇaṃ kim lūñ lavitā
parṇaṃ na veḥ
anubandhapratyayalope mā bhūt
riṣerhisārthasya vicpratyayalopa udāharaṇaṃ reṭ iti
ārdhadhātuke iti kim tridhā baddho vṛṣabho roravīti iti
sārvadhātuke mā bhūt
ikaḥ ity eva abhāji rāgaḥ
bahuvrīhisamāśrayaṇaṃ kim knopayati preddham
nimittasaptamy eṣā
kṅinnimitte ye guṇavṛddhī prāpnutaḥ te na bhavataḥ
citaḥ citavān
stutaḥ stutavān
bhinnaḥ bhinnavān
mṛṣṭaḥ mṛṣṭavān
ṅiti khalv api cinutaḥ cinvanti
mṛṣṭaḥ mṛjanti
gakāro 'pi atra cartvabhūto nirdiśyate
glājisthaś ca ksnuḥ jiṣṇuḥ
bhūṣṇuḥ
ikaḥ ityeva
kāmayate laigavāyanaḥ
mṛjer ajādau saṃkrame vibhāṣā vṛddhir iṣyate
saṃkramo nāma guṇavṛddhipratiṣedhaviṣayaḥ
parimṛjanti parimārjanti
parimṛjantu parimārjantu
laghūpadhaguṇasya apyatra pratiṣedhaḥ
acinavam asunavam ity ādau lakārasya saty api ṅittve yāsuṭo ṅidvacanaṃ jñāpakam ṅiti yat kāryaṃ tallakāre ṅiti na bhavati iti
dīdhīvevyoḥ iṭaś ca ye guṇavṛddhī prāpnutaḥ te na bhavataḥ
ādīdhyanam ādīdhyakaḥ
āvevyanam āvevyakaḥ
iṭaḥ khalv api kaṇitā śvaḥ
raṇitā śvaḥ
vṛddhir iṭo na sambhavati iti laghūpadhaguṇasyātra pratiṣedhaḥ
bhinnajātīyair ajbhir avyavahitaḥ śliṣṭoccāritā halaḥ saṃyogasaṃjñā bhavanti
samudāyaḥ sañjñī
jātau cedaṃ bahuvacanam
tena dvayor bahūnāṃ ca saṃyogasañjñā siddhā bhavati
agniḥ iti ganau
aśvaḥ iti śavau
karṇaḥ iti raṇau
indraḥ candraḥ mandraḥ iti nadarāḥ
uṣṭraḥ rāṣṭram bhrāṣṭram iti ṣaṭarāḥ
tilān stry āvapati iti nasatarayāḥ natasatarayā vā
halaḥ iti kim titaucchatram saṃyogāntasya lopaḥ iti lopaḥ syāt
anantarāḥ iti kim pacati panasam skoḥ saṃyogādyor ante ca iti lopaḥ syāt
saṃyogapradeśāḥ saṃyogāntasya lopaḥ ity evamādayaḥ
mukhasahitā nāsikā mukhanāsikā tayā ya uccāryate varṇaḥ so 'nunāsikasañjño bhavati
āṅo 'nunāsikaś chandasi
abhra āṁ apaḥ
gabhīra āṁ ugraputre
cana āṁ indraḥ
mukhagrahaṇaṃ kim anusvārasyaiva hi syāt
nāsikāgrahaṇaṃ kim kacaṭatapānāṃ mā bhūt
anunāsikapradeśāḥ āṅo 'nunāsikaś chandasi ity evamādayaḥ
tulyaśabdaḥ sadṛśaparyāyaḥ
āsye bhavam āsyaṃ tālvādisthānam
prayatanaṃ prayatnaḥ spṛṣṭatādir varṇaguṇaḥ
tulya āsye prayatno yasya varṇasya yena varṇena saha sa samānajātīyaṃ prati savarṇasañjño bhavati
catvāra ābhyantarāḥ prayatnāḥ savarṇasaṃjñāyām āśrīyante spṛṣṭatā īṣatspṛṣṭatā saṃvṛtatā vivṛtatā ca iti
a a a iti trayo 'kārā udāttānudāttasvaritāḥ pratyekaṃ sānunāsikā niranunāsikāś ca hrasvadīrghaplutabhedād aṣṭādaśadhā bhidyante
tathā ivarṇaḥ tathā uvarṇaḥ tathā ṛvarṇaḥ
ﾱvarṇasya dīrghā na santi taṃ dvādaśabhedam ācakṣate
saṃdhyakṣarāṇāṃ hrasvā na santi tāny api dvādaśaprabhedāni
antaḥsthā dviprabhedāḥ rephavarjitā yavalāḥ sānunāsikā niranunāsikāś ca
rephoṣmaṇāṃ savarṇā na santi
vargyo vargyeṇa savarṇaḥ
daṇḍāgram
khaṭvāgram
āsyagrahaṇaṃ kim kacaṭatapānāṃ bhinnasthānānāṃ tulyaprayatnānāṃ mā bhūt
kiṃ ca syāt tarptā tarptum ity atra jharojhari savarṇe iti pakārasya takāre lopaḥ syāt
prayatnagrahaṇaṃ kim icuyaśānāṃ tulyasthānānāṃ bhinnajātīyānāṃ mā bhūt
kiṃ ca syāt aruś cyotati ity atra jharojhari savarṇe iti śakārasya cakāre lopaḥ syāt
ṛkāraṝkārayoḥ savarṇasañjñā vaktavyā
hotṛkāraḥ
ubhayoḥ ṛvarṇasya ṝvarṇasya cāntaratamaḥ savarṇo dīrgho nāsti iti ṛkāra eva dīrgho bhavati
savarṇapradeśāḥ akaḥ savarṇe dīrghaḥ ity evamādayaḥ
īt ūt et ityevamantaṃ dvivacanaṃ śabdarūpaṃ pragṛhyasañjñaṃ bhavati
agnī iti
vāyū iti
māle iti
pacete iti
īd ūd et iti kim vṛkṣāv atra
plakṣāv atra
dvivacanam iti kim kumāryatra
kiśoryatra
taparakaraṇam asaṃdehārtham
pragṛhyapradeśāḥ plutapragṛhyā aci nityam ity evamādayaḥ
īdādīnāṃ pragṛhyatve maṇīvādīnāṃ pratiṣedho vaktavyaḥ
maṇīvoṣṭrasya lambete priyau vatsatarau mama
dampatīva
jampatīva
rodasīva
adasaḥ sambandhī yo makāras tasmāt pare īdūdetaḥ pragṛhyasañjñā bhavanti
amī atra
amī āsate
amū atra
amū āsāte
ekārasya udāharaṇaṃ na asti
adasaḥ iti kim śamyatra
dāḍimyatra
māt iti kim amuke 'tra
śe ity etat pragṛhyasañjñaṃ bhavati
kim idaṃ śe iti supām ādeśaś chandasi
na yuṣme vājabandhavaḥ
asme indrābṛhaspatī
yuṣme iti
asme iti
tve rāyaḥ
me rāyaḥ
tve iti
me iti
chāndasam etad evaikam udāharaṇam asme indrābṛhaspatī iti
tatra tathā pāṭhāt
itarat tu laukikam anukaraṇam yuṣme iti asme iti tve iti me iti
ekaśca asāvacca ekāc nipāto ya ekāc āṅvarjitaḥ sa pragṛhyasañjño bhavati
a apehi
i indraṃ paśya
u uttiṣṭha
ā evaṃ nu manyase
ā evaṃ kila tat
nipātaḥ iti kim cakārātra
jahārātra
ekāc iti kim pra agnaye vācam īraya
anāṅ iti kim ā udakāntāt odakāntāt
īṣadarthe kriyāyoge maryādābhividhau ca yaḥ
etam ātaṃ ṅitaṃ vidyād vākyasmaraṇayor aṅit
nipātaḥ iti vartate
tasyaukāreṇa tadantavidhiḥ
odanto yo nipātaḥ sa pragṛhyasañjño bhavati
āho iti
utāho iti
ot iti vartate
sambuddhinimitto ya okāraḥ sa śākalyasya ācāryasya matena pragṛhyasañjño bhavati itiśabde anārṣe avaidike parataḥ
vāyo iti vāyaviti
bhāno iti bhānaviti
saṃbuddhau iti kim gav ity ayamāha
atra anukāryānukaraṇayoḥ bhedasya avivakṣitatvāt asatyarthavattve vibhaktirna bhavati
śākalyagrahaṇaṃ vibhāṣārtham
itau iti kim vāyo 'tra
anārṣe iti kim etā gā brahmabandhav ity abravīt
śākalyasyetau anārṣe iti vartate
uñaḥ pragṛhyasañjñā bhavati itau śākalyasya ācāryasya matena
śākalyasya iti vibhāṣārtham
u iti v iti
uñaḥ iti vartate
uñaḥ itāvanārṣe ūṃ ity ayam ādeśo bhavati dīrgho 'nunāsikaśca śākalyasya matena pragṛhyasaṃjñakaśca
śākalyasya grahaṇaṃ vibhāṣārtham iha apy anuvartate
tena trīṇi rūpāṇi bhavanti u iti v iti ūṃ iti
asaṃdehārthaṃ
śākalyasyetāvanārṣe iti nivṛttam
īdantam ūdantaṃ ca śabdarūpaṃ saptamyarthe vartamānaṃ pragṛhyasañjñaṃ bhavati
adhyasyāṃ māmakī tanū
māmakyāṃ tanvām iti prāpte māmakyāṃ māmakī iti tanvām tanū iti
somo gaurī adhi śritaḥ
īdūtau iti kim priyaḥ sūrye priyo agnā bhavāti
agniśabdāt parasyāḥ saptamyāḥ ḍādeśaḥ
saptamīgrahaṇaṃ kim dhītī matī suṣṭutī dhītyā matyā suṣṭutyā iti prāpte
arthagrahaṇaṃ kim vāpyaśvaḥ
nadyātiḥ
taparakaraṇam īdūtau saptamīty eva lupte 'rthagrahaṇād bhavet
pūrvasya cet savarṇo 'sāvāḍāmbhāvaḥ prasajyate
vacanādyatra dīrghatvaṃ tatra api sarasī yadi
jñāpakaṃ syāt tadantatve mā vā pūrvapadasya bhūt
dārūpāś catvāro dhātavaḥ dhārūpau ca dvau dābdaipau varjayitvā ghusañjñakā bhavanti
ḍudāñ praṇidadāti
dāṇ praṇidātā
ḍudhāñ praṇidadhāti
dheṭ praṇidhayati vatso mātaram
adāp iti kim dāp lavane dātaṃ barhiḥ
daip śodhane avadātaṃ mukham
ghupradeśāḥ ghumāsthāgāpājahātisāṃ hali ity evamādayaḥ
asahāyasya ādyantopadiṣṭāni kāryāṇi na sidhyanti iti ayamatideśa ārabhyate
saptamyarthe vatiḥ
ādāviva ante iva ekasmin api kāryaṃ bhavati
yathā kartavyam ity atra pratyayādyudāttatvaṃ bhavati evam aupagavam ity atra api yathā syāt
yathā vṛkṣābhyām ity atra ato 'ṅgasya dīrghatvam evam ābhyām ity atra api yathā syāt
ekasmin iti kim
sabhāsaṃnayane bhavaḥ sābhāsaṃnayanaḥ ākāram āśritya vṛddhasañjñā na bhavati
tarap tamap ity etau pratyayau ghasañjñau bhavataḥ
kumāritarā
ghapradeśāḥ gharūpakalpacelaḍbruvagotramatahateṣu ṅyo 'nekāco hrasvaḥ ity evamādayaḥ
bahu gaṇa vatu ity ete saṅkhyāsañjñā bhavanti
bahukṛtvaḥ
bahudhā
bahukaḥ
bahuśaḥ
gaṇakṛtvaḥ
gaṇadhā
gaṇakaḥ
gaṇaśaḥ
tāvatkṛtvaḥ
tāvaddhā
tāvatkaḥ
tāvacchaḥ
katikṛtvaḥ
katidhā
katikaḥ
katiśaḥ
bahugaṇaśabdayor vaipulye saṅghe ca vartamānayor iha grahaṇaṃ nāsti saṅkhyāvācinor eva
bhūryādīnāṃ nivṛttyarthaṃ saṅkhyāsañjñā vidhīyate
ardhapūrvapadaśca pūraṇapratyayāntaḥ saṅkhyāsañjño bhavati iti vaktavyaṃ samāsakanvidhyartham
ardhapañcamaśūrpaḥ
ardhaṃ pañcamaṃ yeṣām iti bahuvrīhau kṛte ardhapañcamaiḥ śūrpaiḥ krītaḥ
taddhitārtheti samāsaḥ
tatra diksaṅkhye sañjñāyām ity anuvṛttes tataḥ saṅkhyāpūrvasya dvigusañjñāyāṃ śūrpād añ anyatarasyām iti añ ṭhañ ca
adhyardhapūrvadvigor lugasañjñāyām iti luk
ardhapañcamakaḥ
saṅkhyāpradeśāḥ saṅkhyā vaṃśyena ity evamādayaḥ
strīliṅganirdeśāt saṅkhyeti sambadhyate
ṣakārāntā nakārāntā ca yā saṅkhyā sā ṣaṭsañjñā bhavati
ṣakārāntā tāvatṣaṭ tiṣṭhanti
ṣaṭ paśya
nakārāntaḥ pañca
sapta
nava
daśa
antagrahaṇam aupadeśikārtham
teneha na bhavati śatāni sahasrāṇi
aṣṭānām ity atra nuḍ bhavati
ṣaṭpradeśāḥ ṣaḍbhyo luk ity evamādayaḥ
ḍatyantā yā saṅkhyā sā ṣaṭsañjñā bhavati
kati tiṣṭhanti
kati paśya
ktaś ca ktavatuś ca ktaktavatū pratyayau niṣṭhāsañjñau bhavataḥ
kṛtaḥ
kṛtavān
bhuktaḥ
bhuktavān
kakāraḥ kitkāryārthaḥ
ukāraḥ ugitkāryārthaḥ
niṣṭhāpradeśāḥ śvīdito niṣṭhāyām ityevamādayaḥ
sarvaśabdaḥ ādir yeṣāṃ tānīmāni sarvādīni sarvanāmasaṃjñāni bhavanti
sarvaḥ sarvau sarve
sarvasmai
sarvasmāt
sarveṣām
sarvasmin
sarvakaḥ
viśvaḥ viśvau viśve
viśvasmai
viśvasmāt
viśveṣām
viśvasmin
viśvakaḥ
ubha
ubhaya
ubhaśabdasya sarvanāmatve prayojanam sarvanāmnas tṛtīyā ca iti
ubhābhyāṃ hetubhyāṃ vasati ubhayoḥ hetvoḥ vasati
ubhaye
ubhayasmai
ubhayasmāt
ubhayeṣām
ubhayasmin
ḍatara ḍatama
katarasmai katamasmai
itarasmai
anyasmai
tvaśabdo 'nyavācī svarabhedād dviḥ paṭhitaḥ
ekaḥ udāttaḥ
dvitīyo 'nudāttaḥ
kecit takārāntam ekaṃ paṭhanti
tva tvat iti dvāv api ca anudāttau iti smaranti
nema nemasmai
vakṣyamāṇena jasi vibhāṣā bhavati
neme nemāḥ iti
sama samasmai
kathaṃ yathāsaṅkhyam anudeśaḥ samānām same deśe yajeta iti
samasya sarvaśabdaparyāyasya sarvanāmasaṃjñeṣyate na sarvatra
pūrvaparāvaradakṣiṇottarāparādharāṇi vyavasthāyām asaṃjñāyām
svam ajñātidhanākhyāyām
antaraṃ bahiryogopasaṃvyānayoḥ
tyad tad yad etad idam adas eka dvi yuṣmad
asmad bhavatu kim
sarvādiḥ
sarvanāmapradeśāḥ sarvanāmnaḥ smai ity evamādayaḥ
na bahuvrīhau iti pratiṣedhaṃ vakṣyati
tasmin nitye pratiṣedhe prāpte vibhāṣeyam ārabhyate
diśāṃ samāsaḥ diksamāsaḥ
digupadiṣṭe samāse bahuvrīhau vibhāṣā sarvādīni sarvanāmasañjñāni bhavanti
uttarapūrvasyai uttarapūrvāyai
dakṣiṇapūrvasyai dakṣiṇapūrvāyai
diggrahaṇaṃ kim na bahuvrīhau iti pratiṣedhaṃ vakṣyati tatra na jñāyate kva vibhāṣā kva pratiṣedhaḥ iti
diggrahaṇe punaḥ kriyamāṇe jñāyate digupadiṣṭasamāse vibhāṣā anyatra pratiṣedhaḥ iti
samāsagrahaṇaṃ kim samāsa eva yo bahuvrīhiḥ tatra vibhāṣā yathā syāt
bahuvrīhivad bhāvena yo bahuvrīhiḥ tatra mā bhūt
dakṣiṇadakṣiṇasyai dehi
bahuvrīhau iti kiṃ dvandve vibhāṣā mā bhūt
dakṣiṇottarapūrvāṇām iti dvandve ceti nityaṃ pratiṣedho bhavati
sarvanāmasañjñāyāṃ tadantavidher abhyupagamād bahuvrīher api sarvādyantasya sañjñā syāt iti pratiṣedha ārabhyate
bahuvrīhau samāse sarvādīni sarvanāmasañjñāni na bhavanti
priyaviśvāya
priyobhayāya
dvyanyāya
tryanyāya
iha ca tvatkapitṛkaḥ matkapitṛkaḥ ityakaj na bhavati
bahuvrīhau iti vartamāne punarbahuvrīhigrahaṇaṃ bhūtapūrvamātre 'pi pratiṣedho yathā syāt vastrāntaravasanāntarāḥ iti
tṛtīyāsamāse sarvādīni sarvanāmasañjñāni na bhavanti
māsapūrvāya
saṃvatsarapūrvāya
dvyahapūrvāya
tryahapūrvāya
samāse iti vartamāne punaḥ samāsagrahaṇaṃ tṛtīyāsamāsārthavākye 'pi pratiṣedho yathā syāt
māsena pūrvāya
pūrvasadṛśasamonārthakalahanipuṇamiśraślakṣṇaiḥ iti tṛtīyāsamāsaṃ pratipadaṃ vakṣyati tasyedaṃ grahaṇam
na yasya kasyacit tṛtīyāsamāsasya
kartṛkaraṇe kṛtā bahulam iti tvayakā kṛtam mayakā kṛtam
dvandve ca samāse sarvādīni sarvanāmasañjñāni na bhavanti
pūrvāparāṇām
katarakatamānām
pūrveṇa nitye pratiṣedhe prāpte jasi vibhāṣā ārabhyate
dvandve samāse jasi vibhāṣā sarvādīni sarvanāmasañjñāni na bhavanti
katarakatame katarakatamāḥ
jasaḥ kāryaṃ prati vibhāṣā akaj hi na bhavati katarakatamakāḥ
vibhāṣā jasi iti vartate
dvandve iti nivṛttam
prathamacaramatayālpārdhakatipayanema ity ete jasi vibhāṣā sarvanāmasañjñā bhavanti
prathame prathamāḥ
carame caramāḥ
dvitaye dvitayāḥ
alpe alpāḥ
ardhe ardhāḥ
katipaye katipayāḥ
neme nemāḥ
taya iti tayap pratyayaḥ
śiṣṭāni prātipadikāni
tatra nema iti sarvādiṣu paṭhyate tasya prāpte vibhāṣā anyeṣām aprāpte
ubhayaśabdasya tayappratyayāntasya gaṇe pāṭhān nityā sarvanāmasañjñā iha api jaskāryaṃ prati vibhāṣā
kākacoryathāyogaṃ vṛttiḥ
pūrva parāvaradakṣiṇottarāparādhara ityeṣāṃ gaṇe pāṭhāt pūrveṇa nityāyāṃ sarvanāmasañjñāyāṃ prāptāyāṃ jasi vibhāṣā ārabhyate
pūrvādīni vibhāṣā jasi sarvanāmasañjñāni bhavanti vyavasthāyām asaṃjñāyām
svābhidheyāpekṣāvadhiniyamo vyavasthā
pūrve pūrvāḥ
pare parāḥ
avare avarāḥ
dakṣiṇe dakṣiṇāḥ
uttare uttarāḥ
apare aparāḥ
adhare adharāḥ
vyavasthāyām iti kiṃ dakṣiṇā ime gāthakāḥ
pravīṇāḥ ityarthaḥ
asaṃjñāyām iti kim uttarāḥ kuravaḥ
satyām eva vyavasthāyām iyaṃ teṣāṃ sañjñā
atra api nityā sarvanāmasañjñā prāptā jasi vibhāṣyate
svam ity etacchabdarūpaṃ jasi vibhāṣā sarvanāmasañjñaṃ bhavati na cej jñātidhanayoḥ sañjñārūpeṇa vartate
sve putrāḥ svāḥ putrāḥ
sve gāvaḥ svā gāvaḥ
ātmīyāḥ ity arthaḥ
jñātipratiṣedhaḥ iti kim dhūmāyanta iva aśliṣṭāḥ prajvalanti iva saṃhatāḥ
ulmukāni iva me 'mī svā jñātayo bharatarṣabha
adhanākhyāyām iti kim prabhūtāḥ svā na dīyante prabhūtāḥ svā na bhujyante
prabhūtāni dhanāni ity arthaḥ
atra api pūrveṇa nityā sarvanāmasañjñā prāptā sā jasi vibhāṣyate
antaram ity etacchabdarūpaṃ vibhāṣā jasi sarvanāmasañjñaṃ bhavati bahiryoge upasaṃvyāne ca gamyamāne
antare gṛhāḥ antarāḥ gṛhāḥ
nagarabāhyāś cāṇḍālādigṛhā ucyante
upasaṃvyāne antare śāṭakāḥ antarāḥ śāṭakāḥ
upasaṃvyānaṃ paridhānīyam ucyate na prāvaraṇīyam
bahiryogopasaṃvyānayoḥ iti kim anayoḥ grāmayor antare tāpasaḥ prativasati
tasmin antare śītāny udakāni
madhyapradeśavacano 'ntaraśabdaḥ
gaṇasūtrasya cedaṃ pratyudāharaṇam
apurīti vaktavyam
antarāyāṃ puri vasati
vibhāṣāprakaraṇe tīyasya vā ṅitsu sarvanāmasañjñā ity upasaṃkhyānam
dvitīyasmai dvitīyāya
tṛtīyasmai tṛtīyāya
svarādīni śabdarūpāṇi nipātāśca avyayasañjñāni bhavanti
svar antar prātar ete antodāttāḥ paṭhyante
punar ādyudāttaḥ
sanutar uccais nīcais śanais ṛdhak ārāt ṛte yugapat pṛthak ete 'pi sanutarprabhṛtayo 'ntodāttāḥ paṭhyante
hyas śvas divā rātrau sāyam ciram manāk īṣat joṣam tūṣṇīm bahis āvis avas adhas samayā nikaṣā svayam mṛṣā naktam nañ hetau addhā iddhā sāmi ete 'pi hyasprabhṛtayo 'ntodāttāḥ paṭhyante
vatvadantam avyayasañjñaṃ bhavati
brāhmaṇavat
kṣatriyavat
san sanāt sanat tiras ete ādyudāttāḥ paṭhyante
antarāyam antodāttaḥ
antareṇa jyok kam śam sanā sahasā vinā nānā svasti svadhā alam vaṣaṭ anyat asti upāṃśu kṣamā vihāyasā doṣā mudhā mithyā
ktvātosuṅkasunaḥ kṛnmakārāntaḥ sandhyakṣarāntaḥ avyayībhāvaś ca
purā mitho mithas prabāhukam āryahalam abhīkṣṇam sākam sārdham samama namas hiruk tasilādiḥ taddhita edhācparyantaḥ śastasī kṛtvasuc suc āsthālau cvyarthāśca am ām pratān praṣān svarādiḥ
nipātā vakṣyante prāgrīśvarān nipātāḥ iti
ca vā ha aha eva evam ityādayaḥ
avyayapradeśāḥ avyayād āpsupaḥ ity evamādayaḥ
avyayam ity anvarthasañjñā
sadṛśaṃ triṣu liṅgeṣu sarvāsu ca vibhaktiṣu
vacaneṣu ca sarveṣu yanna vyeti tadavyayam
taddhitāntaḥ śabdo 'sarvavibhaktiḥ avyayasañjño bhavati
yasmāt na sarvavibhakter utpattiḥ so 'sarvavibhaktiḥ
tataḥ yataḥ tatra yatra tadā yadā sarvadā sadā
taddhitaḥ iti kim ekaḥ dvau bahavaḥ
asarvavibhaktiḥ iti kim aupagavaḥ aupagavau aupagavāḥ
kṛd yo makārāntaḥ ejantaś ca tadantaṃ śabdarūpam avyayasañjñaṃ bhavati
svāduṅkāraṃ bhuṅkte
saṃpannaṃkāraṃ bhuṅkte
lavaṇaṃkāraṃ bhuṅkte
ejantaḥ vakṣe rāyaḥ
tā vām eṣe rathānām
kratve dakṣāya jīvase
jyok ca sūryaṃ dṛśe
vakṣe iti vaceḥ tumarthe sesenase iti sepratyaye kutve ṣatve ca kṛte rūpam
eṣe iti iṇaḥ sepratyaye guṇe ṣatve ca kṛte rūpam
jīvase iti jīveḥ ase pratyaye rūpam
dṛśe iti dṛśeḥ kenpratyayo nipātyate dṛśe vikhye ca iti
antagrahaṇam aupadeśikapratipattyartham
iha mā bhūt ādhaye cikīrṣave kumbhakārebhyaḥ iti
ktvā tosun kasun ity evamantaṃ śabdarūpam avyayasañjñaṃ bhavati
kṛtvā
hṛtvā
tosun vyuṣṭāyāṃ purā sūryasyodeto rādheyaḥ
purā vatsānāmapākartoḥ
bhāvalakṣaṇe stheṇkṛñvadi iti iṇaḥ kṛñaś ca tosun pratyayaḥ
kasun sṛpitṛdoḥ kasun
purā krūrasya visṛpo virapśin
purā jatrubhya ātṛdaḥ
avyayībhāvasamāso 'vyayasañjño bhavati
kiṃ prayojanam luṅmukhasvaropacārāḥ
luk upāgni pratyagni śalabhāḥ patanti
mukhasvaraḥ upāgnimukhaḥ pratyagnimukhaḥ
mukhaṃ svāṅgam ity uttarapadāntodāttatvaṃ prāptam nāvyayadikśabda iti pratiṣidhyate
tasmin pratiṣiddhe pūrvapadaprakṛtisvara eva bhavati
upacāraḥ upapayaḥkāraḥ upapayaḥkāmaḥ
visarjanīyasthānikasya sakārasya upacāraḥ iti sañjñā
tatra avyayībhāvasya avyayatve ataḥ kṛkamikaṃsakumbhapātrakuśākarṇīṣv anavyayasya iti paryudāsaḥ siddho bhavati
sarvam idaṃ kāṇḍaṃ svarādāv api paṭhyate
punarvacanam anityatvajñāpanārtham
tena ayaṃ kāryaniyamaḥ siddho bhavati
iha ca purā sūryasyodeto rādheyaḥ purā krūrasya visṛpo virapśin iti na lokāvyayaniṣṭhākhalarthatṛnām iti ṣaṣṭhīpratiṣedho na bhavati
śi ity etat sarvanāmasthānasaṃjñaṃ bhavati
kim idaṃ śi iti jaśśasoḥ ṣiḥ iti śiḥ ādeśaḥ
kuṇḍāni tiṣṭhanti
kuṇḍāni paśya
dadhīni
madhūni
trapūṇi
jatūni
sarvanāmasthānapradeśāḥ sarvanāmasthāne ca asaṃbuddhau ity evamādayaḥ
suṭ iti pañca vacanāni sarvanāmasthānasañjñāni bhavanti napuṃsakād anyatra
napuṃsake na vidhiḥ na pratiṣedhaḥ
tena jasaḥ śeḥ sarvanāmasthānasañjñā pūrveṇa bhavaty eva
rājā rājānau rājānaḥ
rājānam rājānau
suṭ iti kim rājñaḥ paśya
anapuṃsakasya iti kim sāmanī vemanī
na iti pratiṣedhaḥ vā iti vikalpaḥ
tayoḥ pratiṣedhavikalpayoḥ vibhāṣā iti sañjñā bhavati
itikaraṇo 'rthanirdeśārthaḥ
vibhāṣāpradeśeṣu pratiṣedhavikalpāv upatiṣṭhete
tatra pratiṣedhena samīkṛte viṣaye paścād vikalpaḥ pravartate
ubhayatravibhāṣāḥ prayojayanti
vibhāṣā śveḥ śuśāva śiśvāya
śuśuvatuḥ śiśviyatuḥ
vibhāṣāpradeśāḥ vibhāṣā śveḥ ity evamādayaḥ
acaḥ iti nirdhāraṇe ṣaṣṭhī
jātau cedam ekavacanam
acāṃ saṃniviṣṭānām antyād acaḥ paro mid bhavati
sthāneyogapratyayaparatvasya ayam apavādaḥ
viruṇaddhi
muñcati
payāṃsi
mitpradeśāḥ rudḥādibhyaḥ śnam ity evamādayaḥ
masjer antyāt pūrvaṃ numam icchanty anuṣaṅgasaṃyogādilopārtham
magnaḥ
magnavān
maṅktā
maṅktum
eci iti nivṛttam
aci ity anuvartate
āṭaḥ paro yo ac aci ca pūrvo ya āṭ tayoḥ pūrvaparayoḥ āḍacoḥ sthāne vṛddhir ekādeśo bhavati
aikṣiṣṭa
aikṣata
ārdhnot
cakāro 'dhikavidhānārthaḥ usi omāṅoś ca iti pararūpabādhanārthaḥ
ā ūḍhā oḍhā tām aicchat auḍhīyat
