bhaktebhyo bhuvanādhipatyavaradaṃ devair mahendrādibhiḥ siddhaiścāraṇaguhyakair munigaṇaiḥ proddiṣṭapādāmbujam
saṃsārabhramabhīruṇā ca manasā dhyāyanti yaṃ yoginaḥ taṃ vande śaśikhaṇḍamaṇḍitajaṭājūṭaṃ bhavaṃ dhūrjaṭim
tu ya purīṣa datvā ratnadhenudidṛkṣayā
cakre caṇḍeśvaraḥ śrīmān vicitrāṃ ratnadīpikām
navaratneṣu dhātūnāmutpattiguṇajātibhiḥ
guṇo nirīkṣyate teṣu śodhanaṃ cātra kathyate
vyāsāgastyavarāhādimunayo ratnasāgare
nirmathya jñānaśailena navaratnasudhā
tatra ratnāni mahāratnoparatnabhedena vividhaprakārāṇi bhavanti
tatra pañca ratnāni mukhyāni toparatnacatuṣṭayam
likhyate cātra saṃbhidya yathāmūlyaṃ yathāguṇam
vajraṃ ca mauktikaṃ caiva māṇikyaṃ nīlameva ca
marakataṃ caiva vijñeyaṃ mahāratnāni pañcadhā
uparatnāni catvāri kathayāmi śṛṇuṣva tat
gomedaṃ puṣparāgaṃ ca vaiḍūryaṃ ca pravālakam
vajraṃ ca mauktikaṃ śvetaṃ māṇikyaṃ rohitaṃ viduḥ
nīlaṃ nīlaṃ samākhyātaṃ marakataṃ haritaṃ viduḥ
śvetaṃ pītaṃ ca gomedaṃ puṣparāgaṃ ca piñjaram
pravālaṃ lohitaṃ proktaṃ vaiḍūryaṃ pāṇḍuraṃ harit
siṃhale ca kaliṅge ca mātaṅge ca himālaye
pāraskare ca saurāṣṭre vajrasyotpattibhūmayaḥ
śvetaraktapītakṛṣṇādivajrajātayaḥ
strīpuṃnapuṃsakaṃ ceti lakṣaṇena tu lakṣaye
dhṛtānyajalasampūrṇāste bhavanti bṛhattarā
puruṣāste samākhyātāḥ rekhābinduvivarjitāḥ
rekhābindusamāyuktāḥ ṣaṭkoṇāste striyo matāḥ
trikoṇāstanavo'dīrghāḥ vijñeyāste napuṃsakāḥ
sarveṣāṃ puruṣāḥ śreṣṭhāḥ te'dhikā rasabandhakāḥ
strīvajraṃ dehaśuddhyarthaṃ klībasaṅkhyā napuṃsake
vipro rasāyane proktaḥ kṣatriyo roganāśane
gadādau vaiśyajātīyaḥ vīryastambhe turīyakaḥ
strī tu strīṇāṃ pradātavyā klībaṃ klībe tathaiva ca
sarveṣāṃ sarvadā yojyāḥ puruṣā balavattarāḥ
jepurjitāni ratnāni svāṅge kurvanti mānavāḥ
putradāradhanaṃ teṣāṃ bhavennityotsavaṃ gṛhe
tuṅgavajraṃ praśaṃsanti ṣaṭkoṇālaghubhāskaram
sutīkṣṇādhāram aṣṭāstraṃ sarvatoraśmicikkaṇam
ṣaṭkoṇamaṣṭapārṣṇī ca dhārā dvādaśa bhāskaraiḥ
uttamaṃ madhyamaṃ tīkṣṇamityākārabhavā guṇāḥ
vidyād indradhanurdīptaṃ svacchāyā śreyam eva ca
laghutā vāritaraṇe dṛḍhāghātasahiṣṇutā
cirāvasthānajaṃ śaucaṃ vajre va [... au3 Zeichenjh] kā guṇāḥ
stasmi [... au2 Zeichenjh] svaṣṭākaprabhava śaśikalāṅkāśavarṇo dvijaś cāraktadyutimatpriyaṅgukusumacchāyastathā kṣatriyaḥ
vaiśyaḥ śvetaniśāprasūnasadṛśaḥ śītāṃśudīptirbhavet śūdraḥ kṛṣṇarucistathāpi śivasteṣāṃ caturṇāṃ kramāt
śakracāpasamajyotir indukāntisamaprabhaḥ
prabhinnaraviraściraṃ vyaktaṃ cāśrayalekhanam
akālamṛtyusarpāgnisarvavyādhibhayāni ca
tathāśubhāni naśyanti vajraṃ yasya gṛhe sthitam
ūrdhve nivārayed vajraṃ vane siṃhāṃśca vārayet
rātrau nivārayedbhūtān naro hi karadhāraṇāt
ṣaṭkoṇaṃ śuddhatīkṣṇāgraṃ sarvadoṣairvivarjitam
tīkṣṇadhāraṃ ca yad vajraṃ lakṣamūlyaṃ tu tadbhavet
jalabinduyavarekhā vaiśyānāṃ kākapādavat
ete doṣāḥ parityājyā nānādṛśyaphalapradāḥ
tadvajraṃ tulayāyojya paścānmūlyaṃ vinirdiśet
brāhmaṇānāṃ hitaṃ śvetaṃ pītābhaṃ bhūbhujāṃ hitam
āraktābhaṃ tu vaiśyānāṃ śūdrāṇām asitaṃ hitam
aṣṭābhiḥ sitasiddhārthaiḥ yavataṇḍulamucyate
tasya piṇḍāsāreṇa vajramūlyaṃ vinirdiśet
pātreṇa yavamātreṇa durūhaṃ taṇḍulena tu
nirdoṣaṃ yavamātraṃ ca kāntiḥ sarvatra dūṣyate
mūlyaṃ pañcaśataṃ tasya ratnasāre'pyudāhṛtam
piṇḍaṃ ca dviguṇaṃ [... au2 Zeichenjh] mūlye vajra [... au2 Zeichenjh] va tathā bhavet
caturguṇaṃ bhavenmūlyaṃ triguṇo 'ṣṭaguṇaṃ matam
catuḥpañcaṣaḍādīnāṃ kramavṛddhir bhavedyadi
tanmūlyaṃ dviguṇaṃ caiva ratnaśāstra udāhṛtam
gurutve cādhanāmaṃ mūlyaṃ sāmānye madhyamaṃ smṛtam
lāghave uttamaṃ mūlyamuttamādhamamadhyamāḥ
manasā bhāvayet piṇḍaṃ paścānmūlyaṃ vinirdiśet
śvetapītaṃ ca raktābhaṃ kṛṣṇaṃ vā kuliśaṃ bhavet
brāhmaṇādikrameṇaiva jātibhedaṃ prakalpayet
uttamaṃ brāhmaṇe mūlyaṃ madhyamaṃ kṣatriye śrutam
sāmānyaṃ vaiśyajātīye śūdrajanmani cādhamam
yanmūlyaṃ brāhmaṇaṃ proktaṃ pādādhaḥ kṣatriye bhavet
anenaiva krameṇāha parīkṣākāra eva naḥ
kṛtrimatvaṃ yadā vajre śakyate sūribhiḥ kvacit
kṣārāmlair lepayed vajraṃ raudre caiva parikṣipet
kṛtrimajātivaivarṇyaṃ saha paścāttu dṛśyate
kṣīyate cātisaṃgharṣāt taccūrṇaṃ yāti cūrṇatām
yattu vāritaraṃ nāma dūrvādalasamacchavi
cūrṇamāyatanaṃ yatra tadratnaṃ koṭibhājanam
māhendro'yaṃ maṇirdhāryo dhanadhānyasamṛddhidaḥ
putradaṃ pāvanaṃ pūjyaṃ śatrughnaṃ balapuṣṭidam
putradaṃ pāvanaṃ pūjyaṃ śatrughnaṃ samare'bhayam
ga [... au4 Zeichenjh] nidhātavyastavalābharayamaṇim
udare vajrasaṃyogāt garbhastu śiva līyate
śūdrāṇāmapi dhartavyaḥ gnīvakṣadrakṣate maṇiḥ
jaṭhare garbhasaṃsargāt jñe tadāsā balīyate
yadi dhārayate paścādajñānā [... au2 Zeichenjh] stu varjitaḥ
tathaiva vajraṃ śirasi vajra enāśani
adhamasyottamaṃ tulyam uttamasyādhamaṃ tathā
madhyamo hi bhayātkuryāt sarvakṛṣṭaṃ bhayonmukhe
vajrāṇi cihnabhūtāni vṛdhā kurvanti cādhamāḥ
parīkṣayeta śāstrajñaiḥ śāṇagharṣaṇalekhanaiḥ
lauhāni yāni ratnāni sarvaratnāni yāni ca
tāni vajreṇa lekhyāni tair vajraṃ ca na likhyate
rasāyane bhavedvipraḥ śubhasiddhyarthaṃdāyakaḥ
kṣatriyo mṛtyujidrakto valīpalitarogahā
bhadrakārī bhavedvaiśyaḥ pītadeho hyarogakṛt
kṛṣṇaḥ śūdro rujaṃ hanti vīryastambhaṃ karoti ca
strīpuṃnapuṃsakā ye ca lakṣaṇena tu lakṣyate
yathāpūrvamime śreṣṭhāḥ śuddhāpāradavarṇakāḥ
śarīrakāntijanakā bhogadā bahuyoṣitaḥ
napuṃsakāḥ svalpavīryāḥ pramadā kāmukāḥ sattvavarjitāḥ
jalabinduryavo rekhā vaiśyasya kākapādavat
doṣāḥ pañca samākhyātāścāśubhaikaphalapradāḥ
aṅke kākapadākāraṃ raktabindukalāñcitam
saṃtānaṃ naśyate vajraṃ kṣemakāryāya na kvacit
rekhāsu malinaṃ sphoṭaṃ ratnamadhye bhavedyadi
tadratnaṃ niṣphalaṃ proktaṃ ratnaśāstraviśāradaiḥ
dhāgaṇī padārāya ūrdhvaṃ cāsiprahārāya chedacchedāya bindubhiḥ
gajavājijayo raktaḥ pīto vairakṣayo bhavet
āyur dhānyaṃ dhanaṃ lakṣmīṃ kṛṣṇo nāmapadaṃ kṣayet
savyaṃ syādapasavyaṃ ca chedacchedordhvago 'pi ca
vajre caturvidhā rekhā budhairlekhopalakṣitā
laghavo'ṣṭau ca ṣaṭ koṇās tīkṣṇadhārāsunirmalā
vajraṃ kākapadopetaṃ dhruvaṃ mṛtyuṃ vinirdiśet
sa bahyabhūtasaṃbhinnaṃ bhagnaṃ koṇaṃ suvartulam
na samarthaṃ bhavettasya śubhāśubhaphalodaye
raktabindusamāyuktaṃ bhagnaṃ kākapadānvitam
vajraṃ na śasyate puṃsāṃ kṣemāya vijayāya ca
aśuddhavajraṃ hṛtpārśvapīḍākuṣṭharujākaram
pāṇḍutāpagurutvaṃ ca tasmin vajraviśodhane
pāṇḍurogaṃ pārśvapīḍāṃ kīlasaṃdāhasaṃtatiḥ
rogādikaṃ gurutvaṃ ca dhatte vajram aśodhitam
śuktyudbhavāśca vijñeyā aṣṭau mauktikajātayaḥ
teṣāmekaṃ sulabhyaṃ ca śuktijaṃ lokaviśrutam
kadācidbahubhiḥ kālaiḥ dṛśyate mauktikaṃ phalam
jīmūtaṃ pariśuklābhaṃ karau pāṭalabhāsvaram
matsyaṃ śvetaṃ tu tadvacca phaṇīndre nīlabhāsvaram
haricchvetaṃ tathā vaṃśe pītaśvetaṃ ca sūkare
śaṅkhaśuktibhavaṃ śvetaṃ muktāratnamanuttamam
śaṅkhaśuktibhavaṃ yacca kṣīrodadhisamudbhavam
suvṛttaṃ suprabhaṃ tuṅgaṃ muktāratnaṃ praśasyate
śītalaṃ prāṇadaṃ śuklaṃ guru svacchaṃ sunirmalam
tejo'dhikaṃ suvṛttaṃ ca mauktikaṃ guṇavattaram
siṃhale ca suvele ca malaye gandhamādane
samudrasyodare kacche māṇikyotpattibhūmayaḥ
māṇikyasya pravakṣyāmi jātibhedacatuṣṭayam
brāhmaṇaḥ kṣatriyo vaiśyaḥ śūdraśceti yathākramam
ānīlaṃ lohitaṃ ratnaṃ ratnasaugandhikaṃ bhavam
nānābhir dhātubhir baddhaṃ tadratnaṃ kuruvindakam
sphaṭikotthaṃ bhavecchuddham iti vaśyeśikā guṇāḥ
ratnaṃ śvetaṃ bhavedvipraḥ suraktaṃ kṣatriyaḥ śrutaḥ
rakto 'pīto bhavedvaiśyaḥ raktapītastathāntyajaḥ
śoṇapadmanibhākāraṃ raktāṅgārasamaprabham
pikanetrāruṇaṃ vāpi sārasākṣanibhaṃ bhavet
kokakhañjananetrābhaṃ doṣā agnisamaprabham
dāḍimaṃ kiṃśukābhaṃ ca kṣatriyaṃ kuruvindakam
hiṅgulaṃ śoṇapuṣpābhaṃ kṛṣṇaṃ ca lohitam
japālākṣārasaprāye vaiśyaṃ saugandhikaṃ matam
māṃsakhaṇḍasamākaraś cāntyajaḥ pāpakārakaḥ
yanmūlyaṃ padmarāgasya tanmūlyaṃ parikīrtitam
tāvanmūlyaṃ caturthāṃśahīnaṃ śyāmalakandakam
yāvanmūlyaṃ samākhyātaṃ vaiśyavarṇeṣu sūribhiḥ
tāvanmūlyacaturthāṃśo dīyate śūdrajanmani
laghuratnaṃ praśaṃsanti gurutvaṃ padmarāgakam
muktāphalaṃ komalaṃ ca sunīlaṃ śvetaraktakam
ūrdhvavartitvadhovarti pārśvavarti tamomaṇiḥ
piṇḍagauravabhedena uttamādhamamadhyamāḥ
yo maṇirdṛśyate dūrāt jalavahnisamacchaviḥ
jalakāntiḥ sa vijñeyo ratnaśāstraviśāradaiḥ
bālārkā [... au4 Zeichenjh] kṛtvā darpaṇo dhāraye [... au4 Zeichenjh] si
tatra kāntivibhāgena jātimūlyaṃ vinirdiśet
ekadvitricatuḥpañcasiddhasiddhārthamānataḥ
vṛttirbhavati ratnānāṃ tattanmūlyaṃ vinirdiśet
vati maṇeścaiva javo pramāṇataḥ
daśottaraśatatvaṃ ca padmarāgasya mūlyatā
sarṣape pātrakāntiśca ekaikaṃ vartate yadi
śāpaye dviguṇaṃ mūlyaṃ yāvadviṃśatisarṣapāḥ
sandeho jāyate kaścitkṛtrimaḥ sahajo'pi vā
anyonyaṃ gharṣayedratnaṃ rekhā tasmādvipadyate
nīlaṃ vā padmarāgaṃ vā ratnaṃ tenaiva lakṣyate
vajraṃ vajratareṇaiva nātra kāryā vicāraṇā
śuddhamāṇikyajo ghṛṣṭo naiva lohena bhidyate
ūrdhāvatiśratāvena sa maṇir dhanadaḥ śuciḥ
tado savipavābhinnaṃ śarkarā naśunodbhavam
komaladrumayantraśca sa maṇirdoṣado bhavet
aṅkolaphalaśaṅkhākhyaṃ putrasaubhāgyanāśanam
aśokaphalavāḍaṃ ca daridratvaṃ karoti hi
dhanāḍhyaṃ putrasaubhāgyaṃ karoti madhusannibham
aṅkadinaṃ ca yadratnaṃ yasya veśmani tiṣṭhati
apavādadaridratvaṃ cintāśokabhayaṃ bhavet
caturdhā nīlamākhyātaṃ varṇabhedena sūribhiḥ
utpattirvividhā tasya tvākare daivayogataḥ
śvetanīlaṃ pītanīlaṃ raktanīlam athāpi vā
kṛṣṇanīlaṃ tathā jñeyaṃ brāhmaṇādikrameṇa ca
siṃhale ca kaliṅge ca nīlānāmākaraṃ viduḥ
uttamaṃ siṃhalodbhūtaṃ madhyamaṃ ca kaliṅgajam
nīlasya ṣaḍvidhā doṣā guṇāḥ pañcavidhāstathā
śūdrakaṃ pāṭalacchāyaṃ karkarābhāsachidrakam
mūlyaṃ ṣoḍaśakaṃ proktaṃ chāyābhadraguṇairbhavet
mṛdupāṣāṇaraupyaṃ ca mahānīlaśca dūṣaṇam
śūdrake ca daridratvaṃ pāṭale śatruvigrahaḥ
chāyayā kāntihāniśca paiśunyaṃ triṣu jāyate
deśatyāgaṃ daridratvaṃ karkarāyāḥ phalaṃ mahat
tryaśraṃ śatrubhayaṃ datte citrakṛṣṇaṃ vinirdiśet
evaṃ bahuvidhā doṣāstyājyā ratnasya sūribhiḥ
guṇāṃścaiṣāṃ pravakṣyāmi yathādṛṣṭaṃ purātanaiḥ
guruḥ snigdhaśca varṇāḍhyaḥ pārśvavartyabhirañjanaḥ
indranīlaḥ samākhyātaḥ caturbhiśca mahāguṇaiḥ
chāyāṃ caiṣāṃ pravakṣyāmi yathāpyuktā purātanaiḥ
caturjātivibhāgena uttamādhamamadhyamāḥ
nīlā ca śukakaṇṭhābhā atasīkusumaprabhā
kokilākaṇṭhasaṅkāśā barhikaṇṭhasamaprabhā
kākapakṣasamā kāntirvividhā tasya dṛśyate
doṣahīne guṇāḍhye ca uttamākarasambhave
nīlamūlyaṃ pravakṣyāmi maṇer matyanusārataḥ
yanmūlyaṃ padmarāgasya saguṇasya prakīrtitam
tanmūlyaṃ śakranīlasya munibhiḥ parikīrtitam
payomadhye kṣipennīlaṃ sunīlaṃ tatpayo bhavet
indranīlaḥ sa vijñeyo ratnaśāstraviśāradaiḥ
etadguṇaviśiṣṭo yo lokānāṃ hitakārakaḥ
parīkṣā śakranīlasya sūribhiḥ kīrtitā
