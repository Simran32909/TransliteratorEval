athāgnihotram
agnihotraṃ sāyaṃprātar gṛhāṇāṃ niṣkṛtim apaśyann iti vijñāyate
agnihotrasya yajñakrator eka ṛtvig adhvaryuḥ
sāyam adhivṛkṣasūrye 'rdhāstamitasūrye vā jvalantaṃ gārhapatyād āhavanīyam uddharati prātar uṣasi prāg udayād vāpi vā naktam āhavanīyaṃ dhārayet
sugārhapatya ud budhyasveti dvābhyāṃ gārhapatyam upasthāyoddhareti yajamānaḥ saṃpreṣyati
dhṛṣṭir asi brahma yacchety adhvaryur upaveṣam ādāya vācā tvā hotreti tena gārhapatyād āhavanīyam uddharati
ihāmehām iti yathāyony anvāhāryaṃ nidadhāti
bhūr bhuvaḥ suvar ity uddhṛtaṃ yajamāno 'bhimantrayate 'hnā yad ena iti sāyaṃ rātryā yad ena iti prātar
amṛtāhutim ity āyatane pratiṣṭhāpayaty agnim agnau svāheti sāyaṃ pratyaṅmukhaḥ sūryam agnau svāheti prātaḥ prāṅmukhaḥ
viśvadānīm ābharanta iti svayam idhmahasto yajamāno vihāram abhyeti
yad agne yāni kāni ceti pañcabhiḥ pratimantram agniṣv idhmān ādadhāti
agne gṛhapate śundhasvety etaiḥ pañcabhiḥ paryukṣaṇaparisamūhanoparipuṣpakaraṇair agnīn alaṃkaroti purastād upariṣṭāc ca
darbhaiḥ prāg uttarāgram agnīn paristṛṇāti
uttareṇa gārhapatyam agnihotrasthālīṃ sruvam agnihotrahavaṇīṃ ca prakṣālya kūrce prayunakti pālāśīṃ samidhaṃ ca
iḍāsi vratabhṛd iti dakṣiṇena vihāram avasthitāṃ gām agnihotrīṃ yajamāno 'numantryeyam asīti vedim abhimṛśati
adhvaryuḥ pūṣāsīti vatsaṃ dakṣiṇata upasṛjya prācīm udīcīṃ vāvṛtyānyaḥ śūdrād astamita udite cāgnihotrasthālyā dogdhi dohanena ca
dugdhvā sthālyām ānayati
na saṃmṛśati
pūrvau dahyāj jyeṣṭhasya jyaiṣṭhineyasyety uktaṃ
yajamāno vidyud asīty apa upaspṛśyāpareṇāhavanīyam atikramya dakṣiṇata upaviśati patnī ca svaloke
sāyaṃ prātaḥ saṃdhyayor hotavyam
nakṣatraṃ dṛṣṭvā pradoṣe niśāyām upoṣasi purodayaṃ samayāviṣita udite vā
pradoṣānto homakālaḥ sāyaṃ saṃgavāntaḥ prātaḥ
tam atinīya doṣā vastor namaḥ svāheti sāyaṃ caturgṛhītaṃ juhuyāt prātar vastor namaḥ svāheti prātaḥ
ubhayatra vyāhṛtīr japitvā varaṃ dattvā juhuyāt
ā prātarāhutikālāt sāyam āhutikāla ā sāyamāhutikālāt prātarāhutikāla ity āpatkalpaḥ
ṛtaṃ tvā satyena pariṣiñcāmīti hastena sāyaṃ pariṣiñcati satyaṃ tvarteneti prātaḥ
yajñasya saṃtatir asīti gārhapatyāt saṃtatām apāṃ dhārāṃ srāvayaty āhavanīyāt
gārhapatyaśroṇim āsādya ghṛṣṭir asīti ghṛṣṭim ādāya bhūtakṛtaḥ sthety udīco 'ṅgārān nirūhya vyantān kṛtvā sagarāḥ sthety abhimantryāgnaya ādityaṃ gṛhṇāmy ahne rātrim iti sāyaṃ homyam ādāyeḍāyāḥ padam ity aṅgāreṣv adhiśrayati
ādityāyāgniṃ gṛhṇāmi rātryā ahar iti prātarhomyam
agnis te tejo mā dhākṣīd iti darbhair abhidyotyāmṛtam asīti sruveṇa dohanasaṃkṣālanaṃ ninīya punar eva pūrvavad abhidyotyāntaritaṃ rakṣa iti triḥ paryagnikaroti
gharmo 'si rāyaspoṣavanir iti vartma kurvann udag udvāsayati
iha prajāṃ paśūn dṛṃheti vedyāṃ pratiṣṭhāpya prajāṃ me yacchety antike kṛtvā pratyūḍhaṃ janyaṃ bhayam iti gārhapatye 'ṅgārān dhṛṣṭyā pratyūhati
devasya tveti sruvam agnihotrahavaṇīṃ cādāya pratyuṣṭam iti niṣṭapya suparṇāṃ tvety agnihotrahavanīṃ saṃmārṣṭi
ariṣṭo yajamānaḥ patnī cety ubhayaṃ saṃmṛjyaum unneṣyāmīti sāyaṃ yajamānam āmantrayata om unnayāmīti prātaḥ
yajamāno havir devānām ity upāṃśūktvaum unnayety uccaiḥ pratyāha
unnayanaprabhṛtyā homān na caṅkramyate
vācaṃ yacchati
agnaye ca tvā pṛthivyai connayāmīti caturbhiḥ sthālyāś caturaḥ sruvān pūrṇān agnihotrahavaṇyām unnayaty uttamena dviḥ pañcāvattinaḥ
unnītaṃ daśahotrābhimṛśati
sajūr devaiḥ sāyaṃyāvabhir ity unnītaṃ sthālīṃ ca sāyaṃ saṃmṛśati sajūr devaiḥ prātaryāvabhir iti prātaḥ
tāṃ samidham ādāyopariṣṭāt srugdaṇḍa upasaṃgṛhya paśūn me yacchety apareṇa gārhapatyaṃ kūrce nidadhāti
yajamāno nama īśānāya prajā iti japati
adhvaryur urv antarikṣaṃ vīhīti samayā gārhapatyārcir harati
prāṅ haran daśahotāraṃ vyākhyāyāgnaye tvā vaiśvānarāyeti madhyadeśe nigṛhya vātāya tvety udyamyāyur me yacchety apareṇāhavanīyaṃ kūrca upasādayati
eṣā te agne samid iti pālāśīṃ samidham ādadhāti
vidyud asīty apa upaspṛśyādīptāyāṃ samidhi prāṇāyāmaṃ kṛtvā payasā ghṛtena dadhnā taṇḍulair yavāgvaudanena somena vāgnir jyotir jyotir agniḥ svāheti sāyaṃ kanīyasīṃ pūrvām āhutiṃ juhuyāt sūryo jyotir jyotiḥ sūryaḥ svāheti prātaḥ
agnir jyotir jyotiḥ sūryaḥ svāheti sāyaṃ sūryo jyotir jyotir agniḥ svāheti prātar ity evaṃ saṃsṛṣṭahomam eke samāmananti
varco me yaccheti punar eva kūrce upasādayati
lepam ādāyottarataḥ kūrce oṣadhībhyas tvauṣadhīr jinveti lepaṃ nimṛjyāgne gṛhapata iti gārhapatyaṃ dakṣiṇāvṛt pratīkṣate
atihāya pūrvām āhutiṃ bhūr bhuvaḥ suvar ity uttarāṃ bhūyasīṃ juhuyāt tūṣṇīṃ vā
bhakṣāya bhūyaḥ kuryāt
hutvā bhūmānaṃ viṣṇuṃ dhyāyet
srucam udgṛhya rudra mṛḍeti srucodīcīṃ jvālāṃ trir ativalgayati
iṣe tveti sāyaṃ lepam abhyavamārṣṭi
ūrje tvety ūrdhvaṃ prātar unmārṣṭi
kūrce srucaṃ nidhāya pitṛbhyas tvā pitṝñ jinveti dakṣiṇataḥ sthaṇḍile nīcā pāṇinā lepaṃ nimṛjya vṛṣṭir asīty apa upaspṛśya pūṣāsīti dvir anāmikāṅgulyāśiñjann atihāya dataḥ prāśyācamya punaḥ prāśnāti
āgneyaṃ haviḥ prajananam iti prācīnadaṇḍayā srucā bhakṣayati sauryaṃ haviḥ prajananam iti prātar dviś ca nirleḍhi
darbhaiḥ srucaṃ śodhayitvādbhiḥ pūrayitvocchiṣṭabhājo jinvety uttareṇāhavanīyam apo visṛjet
tām agnihotrahavaṇīṃ niṣṭapya punas toyaiḥ saṃśodhya punar adbhiḥ pūrayitvā sarpebhyas tvā sarpāñ jinveti pūrvasyāṃ saṃsrāvyākṣitam asīti vedimadhye gṛhebhyas tvā gṛhāñ jinveti patny añjalau ca
sapta ṛṣīn prīṇīhīty uttareṇa gārhapatyam apāṃ śeṣaṃ visṛjet
sruveṇāgnaye gṛhapataye svāheti gārhapatye 'gnaye 'dābhyāya svāhety anvāhāryapacane 'gnaye bhūr bhuvaḥ suvaḥ svāheti sabhye 'gnaye 'nnapataye svāhety āvasathye hutvā sarveṣu viṣṇave svāheti dvitīyāṃ juhoti
punaḥ pūrvavat pariṣiñcati
sruvādīn prakṣālyottareṇāpo visṛjya vedyāṃ nikṣipet
tejo mūrtir ātmā hṛdaye 'ntar ūrdhvaṃ jvalann agniśikhāmadhye sthitas tasyāḥ śikhāyā madhye param ātmeti śrutiḥ
tato homānte sarvatrātmānaṃ prokṣya gārhapatyād bhasmādāya lalāṭe hṛdaye kukṣau bāhvoḥ kaṇṭhe ca taj jvālārūpaṃ caturaṅgulaṃ dīpavad ūrdhvāgraṃ puṇḍraṃ kuryād yajamānaḥ
tena śubhaṃ labdhvātmayogam ante prāpnoti
uttarām āhutim anu yajamāna āyatanād utthāya kavātiryaṅṅ ivāhavanīyam upaprayanto adhvaram ity anuvākena sāyam upatiṣṭhate
tatrāgnīṣomāvimaṃ su ma iti pañcamyāgnīṣomīyayā pūrvapakṣa ubhā vām indrāgnī ity aindrāgnyā tatsthāne 'parapakṣe
agna āyūṃṣīti ṣaḍbhir uttarābhir upatiṣṭhate
agna āyūṃṣy agne pavasvety āgnipāvamānībhyāṃ saṃvatsare saṃvatsare gārhapatyam upatiṣṭhate pavamānahavirbhir vā yajeta
āyurdā agne 'syāyur me dehīty āhavanīyaṃ citrāvaso svasti te pāram aśīyeti rātrim upatiṣṭhate
indhānās tvā śataṃ himā ity upasaminddhe
saṃ tvam agna ity anuvākaśeṣeṇāhavanīyam upatiṣṭhate
saṃpaśyāmi prajā aham iti gṛhān paśūṃś ca
ambhaḥ sthāmbho va iti goṣṭham
revatī ramadhvam ity antarāgnī tiṣṭhañ japati
saṃhitāsīty agnihotryā vatsam abhimṛśaty agnihotrīṃ vā
apa tvāgne dive diva iti tisṛbhir gāyatrībhir agne tvaṃ na iti dvipadābhir gārhapatyam upatiṣṭhate
ūrjā vaḥ paśyāmīti gṛhān paśūṃś ca
tat savitur vareṇyam iti sāvitryāhavanīyaṃ somānaṃ svaraṇam iti ca
kadā cana starīr asīti rātrim
pari tvāgne puraṃ vayam iti gārhapatyam agne gṛhapata iti ca tām āśiṣam āśāse tantave jyotiṣmatīm ity ajātaputro 'muṣmai jyotiṣmatīm iti jātaputro 'muṣmā amuṣmā iti yāvanto 'sya putrā jātā bhavanti jyotiṣmatīm ity antato vadati
bhuvanam asi sahasrapoṣapuṣīti punar eva vatsam ālabhate 'gnihotrīṃ vā
mahi trīṇām avo 'stv iti māhitreṇa tṛcenāhavanīyam upatiṣṭhate
dūraṃ pravasataḥ svastikāmas tam etena tṛcena paśyet
svasti punar āgacchecchuddhikāmaś cainaṃ japed anyatrāpi yajñāt
api vā bhūr bhuvaḥ suvaḥ suprajāḥ prajayā bhūyāsam iti sāyam upatiṣṭheta
api vā divas parīti vātsapreṇa sāyaṃ prātar upatiṣṭhate
payasā mumukṣoḥ śrīkāmasya vā juhuyād ājyena tejaskāmasya dadhnendriyakāmasya yavāgvā grāmakāmasyaudanenānnādyakāmasya taṇḍulair ojaskāmasya pāpmānaṃ hantukāmasya vā piṣṭena vidyākāmasya somena brahmavarcasakāmasya
dadhnas taṇḍulānāṃ somasya nādhiśrayaṇapratiṣecane
pratiṣekakāla ājyasya darbhataruṇau pratyasyet
parvaṇy eva rājanyasyāgnihotraṃ bhavati
aharahar nityaṃ brāhmaṇebhyo 'nnaṃ dīyate
tad etad antarāle 'syāgnihotraṃ bhavati
nityam agnir upastheyaḥ
yaḥ somayājī tasya sadāgnihotraṃ juhuyāt
ahar ahar yajamānaḥ svayam agnihotram juhuyācchiṣyo vā
dīdihi dīdyāsaṃ dīditā me 'si svāhety agnīn upasaminddhe
apiprer agne svāṃ tanvam ayāḍ dyāvāpṛthivī ūrjam asmāsu dhehīty agnihotrasthālyāṃ barhir aṅktvāhavanīye 'nupraharati
sā hy agnihotrasya saṃsthitiḥ
na barhir anupraharet
asaṃsthito vā eṣa yajño yad agnihotram iti vijñāyate
yajamāno 'gnibhyaḥ pravatsyann agnīn samādhehīti saṃpreṣyati
śuciḥ svāyatane tiṣṭhan mama nāma prathamaṃ jātaveda iti jvalantam āhavanīyam upasthāya tatsakāśe vācaṃyamaḥ pravased asakāśe visṛjeta
adhaśśayyas tryupāyī
na daśamīm ati pravasati
na parvaṇi
vratakāle vrataṃ carati
vihāram abhimukho 'gnīn upatiṣṭhata ihaiva san tatra sato vo agnaya iti ca
yady anupasthāya pravased etām eva vihāram abhimukho japet
proṣya samidho dhārayañchadirdarśe kaṃcid apy anādṛtyāgnīn pratīyāt
viśvadānīm ābharanta iti vihāram abhyetyāgnīnām sakāśe vācaṃ yacchati sakāśe visṛjate
agnīn samādhehīti saṃpreṣyati
mama nāma tava ca jātaveda ity āhavanīyam upatiṣṭhate
namo 'gnaye 'pratividdhāyeti gārhapatyam
tvat pitāra ity anvāhāryapacanam
ayam agniḥ śreṣṭhatama iti punar āhavanīyam
vratabhreṣe mano jyotir juṣatām ity āhutiṃ juhuyāt
pravatsyan proṣyāgataś ca virāṭkramair evopatiṣṭhata ity eke
pravatsyato 'dhvaryur agnīn na saminddha ity āhuḥ
kaḥ śreyāṃsaṃ viṣuptaṃ bodhayiṣyatīti
asamindhāno 'bhayaṃkarābhayaṃ me kuru svasti me 'stu pravatsyāmīti pravatsyann upatiṣṭhate 'bhayaṃkarābhayaṃ me 'kārṣīḥ svasti me 'stu prāvātsam iti proṣyāgataḥ
tūṣṇīm evāgnīn praṇamya pravased ity eke
gṛhā mā bibhīteti pañcabhir gṛhān abhyeti
pūrvasaṃjātam aparādhamasya tad ahar nivedayeyuḥ sa caitān nāpavadet
gṛhān aham iti saṃviśati
viśvā uta tvayā vayam iti patnīṃ samīkṣate
atha sagṛhaḥ pravatsyan yatra pañca nava daśa rātrīḥ saṃhitā vasati yatra vā navarātraṃ vāstu kutaś cit kāraṇāt punar abhyety ekām uṣitvā pravatsyan vāstoṣpatīyaṃ juhuyāt
yady anovāhyaṃ bhāṇḍaṃ syāt sarvamanasyādadhāti yad voḍhum aśakyaṃ syāt tad ahuta evopoddharanti
agniṣṭhasya dakṣiṇo yukto bhavati savyo 'yukto 'tha vāstoṣpata ity anudrutyottarayā gārhapatye juhoti
na hute 'bhyādadhāti
na hīnam anvāharanti
nāvakṣāṇāny asaṃprakṣāpya prayānti
ayaṃ te yonir ṛtviya iti pṛthag araṇīṣv agnīn samāropayate 'pi vā yā te agne yajñiyā tanūr ity ātmani hastaṃ pratāpya vā mukhāyāharata upāvaroha jātaveda ity ātmany ārūḍham araṇyor upāvarohya prāgastamayān manthet
api vā laukike 'gnāv upāvarohety upāvarohayata idaṃ śreya ity avasite juhoti juhoti
sarvebhyaḥ kāmebhyo darśapūrṇamāsau
tān yugapat kāmayeta
api vā pṛthakkāmaḥ pṛthag āharet
darśapūrṇamāsābhyāṃ yāvajjīvaṃ yajeta triṃśataṃ vā varṣāṇi jīrṇo vā viramed ity eke
tābhyāṃ paramām eva kāṣṭhāṃ gacchatīti vijñāyate
tau samānopadeśau
vacanād vyavatiṣṭhete
yajamānasyaiva samaste kratau śrūyamāṇaṃ kāmānāṃ kāmanaṃ brahmacaryaṃ dravyopasthāpanaṃ dakṣiṇādānam akarmakaraṇā mantrāḥ pratyagāśiṣaḥ
candramasam ūnaṃ pūrṇaṃ vā vijñāya pūrvasmin parvaṇi paurṇamāsena yakṣya ity uktvā keśaśmaśrūṇi vāpayitvopavasati
candramasaṃ duṣṭam aduṣṭaṃ vā vijñāya caiva darśena yakṣya ity uktvopavasati
adhvaryuḥ prātaragnihotraṃ hutvānugamayitvāpoddhṛtya vodita āditye dhyāyan nārāyaṇaṃ viṣṇor nu kam iti japitvā gārhapatyād āhavanīyam uddhṛtyāhavanīyāyatane 'gniṃ pratiṣṭhāpya devā gātuvida iti japitvā mamāgne varca iti samidham anvādadhāti
yajamāno 'gniṃ gṛhṇāmi surathaṃ vasūn rudrān imām ūrjam iti trīn āhavanīye 'nvādhīyamāne japati paurṇamāsaṃ havir iti paurṇamāsyām āmāvāsyaṃ havir ity amāvāsyāyām
antarāgnī paśava ity antarāgnī tiṣṭhañ japati
adhvaryur mama devā iti gārhapatyam anvādadhāti
iha prajā iha paśava iti dvau yajamāno japati
adhvaryur mayi devā ity anvāhāryapacanam anvādadhāti
ayaṃ pitṝṇām iti yajamāno japati
vyāhṛtībhir anvādadhātīty eke
ajasraṃ tvāṃ sabhāpālā ity adhvaryuḥ sabhyam anvādadhati
tam eva yajamāno japati
annam āvasathīyam ity adhvaryur āvasathyam anvādadhāti
tam eva yajamāno japati
adhvaryuṇānvāhiteṣv idam aham agnijyeṣṭhebhya ity uttarata upaviśati japati
payasvatīr oṣadhaya iti prāg barhiṣaḥ paurṇamāsyāṃ dampatī māṣamāṃsavarjaṃ sarpiṣā dadhnā payasā vā miśram aśnītaḥ prāg vatsebhyo 'māvāsyāyām
kāmaṃ suhitau syātām
vidyud asīty apa upaspṛśyāpareṇāhavanīyaṃ dakṣiṇātikramya payasvatīr oṣadhaya ity apa ācāmati
devā deveṣu parākramadhvam iti devatā upatiṣṭhate
agne vratapata iti pañcabhir āhavanīye samidho 'bhyādadhāti
samudraṃ manasā dhyāyann agne vratapate vrataṃ cariṣyāmīti pañcabhir yathāliṅgaṃ devatā upatiṣṭhamāno vratam upaiti
samrāḍ asīty ādityam upatiṣṭhate
yady astam ite vratam upeyād āhavanīyam evaitenopatiṣṭhate
parvaṇi yajamānaḥ svayam agnihotraṃ juhoti yavāgvām āvāsyāyāṃ saṃ nayann agnihotroccheṣaṇam ātañcanāya nidadhāti
satyavādyastryupāyī sāyamāśe grāmyān upavasatyāraṇyasyāśnāty apo vāśnāti na vā kiṃcana
yena prātar yakṣyamāṇaḥ syāt tannāśnīyāt
upetavratasya saṃnayato 'dhvaryuḥ saṃgava iṣe tveti bahuparṇāṃ bahuśākhām aśuṣkāgrāṃ prācīm udīcīṃ vā palāśaśākhāṃ śamīśākhāṃ vācchinatty ūrje tvety anumārṣṭi saṃnamayati vā
imāṃ prācīm ity āharati
vāyavaḥ stheti tayā tryavarān vatsān apākaroti
sadarbhayā tayety eke darbhair vā
devā va iti tryavarā vatsamātṛgocaram abhi prerayati
śuddhā apa iti preritā anumantrayate
dhruvā asminn iti yajamānam īkṣate
agreṇāhavanīyaṃ pradakṣiṇaṃ śākhām āhṛtyāpareṇa gārhapatyaṃ yajamānasya paśūn pāhīty agniṣṭhe 'nasi mekhalāyāṃ vā nidadhāti
devasya tvety aśvaparśum asidaṃ vādāya yajñasya ghoṣad asīty abhimantrayate gārhapatyaṃ vopatiṣṭhate
pratyuṣṭam iti tasminn iṣṭapati
preyam agād ity urv antarikṣaṃ prehīti cāhavanīyam abhipraiti
iha barhir āsada iti vediṃ pratyavekṣate
yatra barhir dāsyan bhavati tām diśam etya viṣṇoḥ sūpo 'sīty ekaṃ stambam utsṛjya devānāṃ pariṣūtam asīty anyaṃ pariṣauti
paśūnāṃ tvā bhāgam utsṛjāmīti pariṣūtasyaikāṃ darbhanāḍīm utsṛjyedaṃ devānām iti pariṣūtam abhimṛśyedaṃ paśūnām ity utsṛṣṭam abhimṛśya devasya tveti pariṣūtam abhigṛhya devebhyas tvety ūrdhvam unmṛjya deva barhir ity asidaṃ nidhāya yā jātā ity abhimantryācchettā ta ity ācchindan saṃnakhaṃ muṣṭiṃ dāti
sa prastaraḥ
etayaivāvṛtā pariṣavaṇotsarjanavarjam itarāṃs trīn pañca sapta vā muṣṭīn nidhanāni vā dāti yāvad āptaṃ bhavati
devabarhir ity āvraścanāny abhimṛśati
sahasravalśā ity ātmānaṃ pratyabhimṛśyādityai rāsnāsīti pradakṣiṇaṃ śulbam āveṣṭyāyupitā yonir iti tridhātu pañcadhātu vā pratidadhāti
dhātau dhātau mantram āvartayati
pṛthivyāḥ saṃpṛcaḥ pāhīti śulbaṃ prāgagram udagagraṃ vāstīryāparimitānām ity abhimantrya susaṃbhṛtā tveti yathālūnaṃ śulbe muṣṭīn nidhanāni vā saṃbharati
alubhitā yonir ity uttame prastaram
apāṃ medhyaṃ yajñiyam iti pitṛbhyaḥ samūlam upamūlalūnaṃ vā sakṛd ācchinnaṃ barhir ācchidya tūṣṇīṃ saṃbharati paribhojanīyaṃ ca
indrāṇyai saṃnahanam iti sarvān saṃnahya pūṣā ta iti pradakṣiṇaṃ grathnāti
sa te māsthād iti paścāt prāñcaṃ granthim upagūhati
āpas tvām aśvināv iti spṛśati
indrasya tvety udyamya bṛhaspater iti śīrṣṇā harati
urv antarikṣam anvihīti pratyetyādityāḥ sada ity apareṇāhavanīyam andhaḥ sādayati
devaṃgamam asīty abhimantryādityās tvā pṛṣṭhe sādayāmīti gārhapatyadeśa uparīva nidadhāti
tūṣṇīṃ tridhātu śulbaṃ kṛtvā yat kṛṣṇo rūpam iti pālāśena khādireṇa yājñikair vā vṛkṣair ekaviṃśatidārum idhmaṃ saṃbhṛtya kṛṣṇo 'sy ākharestha iti saṃnahya pūṣā ta iti pradakṣiṇaṃ granthiṃ kṛtvā barhiḥkalpena barhiṣā saha nidadhāti
vedo 'sīti vatsajñuṃ trivṛcchirasaṃ dārbhaṃ vedaṃ kṛtvāgrāt prādeśe parivāsayati
parivāsitāni vedāgrāṇīdhmapravraścanaiḥ saha nidadhāti
atrāmāvāsyāyāṃ vediṃ kṛtvedhmābarhir āhared ity eke
antarvedi śākhāyāḥ parṇāni pracchidya mūlataḥ śākhāṃ parivāsyopaveṣo 'si yajñāyety apareṇa gārhapatyaṃ mūlam upaveṣāya nidadhāti
tṛtīyasyai diva iti parivāsanaśakalam ādāya surakṣitaṃ nidhāya vasūnāṃ pavitram asi śatadhāram iti śākhāyāṃ trivṛddarbhamayaṃ pavitraṃ kṛtvā trivṛt palāśe darbha iti śākhāyāṃ śithilaṃ mūle mūlāny agre 'grāṇy avasajati
na granthiṃ karoti
agnyagāre 'gnyāyatanānām upalepanādi devārhāṇy alaṃkaraṇāni dampatī cālaṃkurvāte
atropavasathe 'māvāsyāyām aparāhṇe 'dhivṛkṣasūrye vā piṇḍapitṛyajñena yajate
hute sāyam agnihotre vaikaṅkatīm agnihotrahavaṇīṃ kumbhīm upaveṣaṃ śākhāpavitram abhidhānīṃ nidāne dohanaṃ dārupātram ayaspātraṃ vaitāni sāṃnāyyapātrāṇi prakṣālyottareṇa gārhapatyaṃ darbhair antardhāyāvācīnāni prayunakti
samāvagravantau darbhau prādeśamātrau pavitre kṛtvā pavitre stha iti chinatti na nakhena
imau prāṇāpānāv ity abhimantrya viṣṇor manasā pūte stha ity adbhir anumṛjya gāṃ dohapavitre iti saṃpreṣyati
agnihotrahavaṇyāṃ pavitrāntarhitāyām apa ānīya devo va iti paccho gāyatryodagagrābhyāṃ pavitrābhyāṃ trir utpūyāpo devīr ity abhimantrayata uttānīkṛtya pātrāṇi śundhadhvam iti prokṣati
surakṣite pavitre nidhāyaitā ācarantīti gā āyatīḥ pratīkṣya niṣṭaptam iti sāṃnāyyapātrāṇi pratitapya dhṛṣṭir asīty upaveṣam ādāya bhūtakṛtaḥ stheti gārhapatyād udīco 'ṅgārān vyasya mātariśvana iti teṣu kumbhīm adhiśritya bhṛgūṇām aṅgirasām iti pradakṣiṇam aṅgāraiḥ paryūhati
vasūnāṃ pavitram asi śatadhāram iti kumbhyāṃ śākhāpavitraṃ prāgagraṃ sāyam adhinidadhāti vasūnāṃ pavitram asi sahasradhāram ity udīcīnāgraṃ prātaḥ
kumbhīm anvārabhya vācaṃyamaḥ pavitraṃ dhārayann āste
upasṛṣṭāṃ me prabrūtād iti saṃpreṣyati
upasṛjāmīty āmantryādityai rāsnāsīty abhidhānīm ādatte
pūṣāsīti vatsamupasṛjati
vihāraṃ gāṃ copasṛṣṭām antareṇa mā saṃcāriṣṭeti saṃpreṣyati
yady antareṇa saṃcaret sāṃnāyyaṃ mā vilopīti japet
yakṣmā vaḥ prajayā saṃsṛjāmīty abhimantrayate
ūrjaṃ paya iti dogdhopasīdati
dyauś cemam iti duhyamānām anumantrayata utsaṃ duhanti kalaśam iti dhārāghoṣaṃ hutaḥ stoko huto drapsa iti
vipruṣaḥ svāhā dyāvāpṛthivībhyām iti skannān
kāmadhukṣa iti payaḥ pratyāharantaṃ dogdhāraṃ pṛcchati
amūṃ yasyām iti dogdhā pratyāha
sā viśvāyur iti gām adhvaryur upastauti
devas tvā saviteti payaḥ kumbhyām ānayati
kāmadhukṣa ity āha tṛtīyasyā ity uktam
sā viśvavyacā iti dvitīyāṃ sā viśvakarmeti tṛtīyām upastauti
evaṃ tisro dohayitvā bahu dogdhīndrāya devebhya iti triḥ saṃpreṣyati
indrayājina indram upalakṣayen mahendrayājino mahendram
visṛṣṭavāg ananvārabhya tūṣṇīm uttarā dohayati
sarvāsu dugdhāsu dohane 'pa ānīya dyauś cemam yajñam iti saṃkṣālya saṃpṛcyadhvam iti kumbhyām ānīya śrapayitvā tūṣṇīkena ghṛtenābhighārya dṛṃha gā iti karṣann ivodagudag vāsayati
śītīkṛtya yat pūrvedyur dugdhaṃ dadhy ekasyā dvayos tisṛṇāṃ vā gavāṃ dvyahe tryahe vā saṃtatam abhidugdham aupavasathāddhavir ātañcanam upakﾱptaṃ tena dadhnā somena tvātanacmīty ātanakti
yajñasya saṃtatir asīty agnihotroccheṣaṇam anvātacyāyaṃ paya iti parṇavalkam anvātanakti taṇḍulaiḥ pūtikair oṣadhībhiḥ kvalair badarair vā
āpo haviṣṣv ity ayaspātre dārupātre vāpa ānīyād astam asi viṣṇave tvety apidadhāti
yadi mṛnmayaṃ tṛṇaṃ kāṣṭhaṃ vānupravidhyet
imau parṇaṃ ca darbhaṃ ceti vimucya śākhāpavitraṃ surakṣitaṃ nidhāya viṣṇo havyaṃ rakṣasveti sāṃnāyyaṃ gārhapatyadeśa uparīva guptaṃ nidadhāti
pūrvayā śākhayānyām āhṛtya vā prātardohāya vatsān apākaroti
upadhāya kapālāni prātar dogdhi yathā sāyam
nātanakti
nāsomayājī saṃnayet
asomayājy apīty eke
aindraṃ sāṃnāyyam
someneṣṭvā mahendraṃ yajeta
api vā saṃvatsaram evendram iṣṭvāgnaye vratapataye 'ṣṭākapālaṃ nirupya kāmaṃ mahendraṃ yajeta
aurvo bhāradvājo gautamaḥ śuśruvān grāmaṇī rājanya iti sarvatra kāmaṃ mahendraṃ yajeran
paristṛṇīteti darbhair agnīn paristṛṇāti
āraṇyān aśitvā yajamāna ubhāv agnī iti paristīryamāṇeṣu japati
āhavanīyāgāre gārhapatyāgāre vādhaḥ śayīta
amāvāsyāṃ rātriṃ jāgarty api vā yathāśakti jāgaraṇam
vratacārī tv eva syāt
vihārād apaparyāvarteta
etat sarvam amāvāsyāyām
paurṇamāsyāṃ tu pūrvedyur agnyanvādhānam idhmābarhir vedaṃ ca karotīty agniparistaraṇaṃ ca
sadyo vā sarvaṃ bhavati bhavati
mṛtyoḥ ātmānam niṣkrīṇāti
sarvān kāmān avāpnoti
paśubandhasya yajña kratoḥ ṣaṣ ṛtvijaḥ
āgnīdhraḥ brahmā ca brahmāṇau
hotā maitrāvaruṇaḥ ca hotārau
adhvaryuḥ pratiprasthātā ca adhvaryū
sūryam te iti manasā anudrutena anuvākena hutvā āgnāvaiṣṇavam ekādaśa kapālam anvārambhaṇīyām nirvapati
api vā āgnāvaiṣṇavyā ṛcā āhavanīye caturgṛhītam juhoti
śeṣam kṛtvā avasthāpya āhavanīyam uru viṣṇo vikramasva iti āhavanīye sruveṇa āhutim juhoti
huta śeṣam sruvam ca ādāya takṣṇe śastram pradāya gacchanti
palāśaḥ bilvaḥ rohitakaḥ khadiraḥ ca yūpa vṛkṣāḥ
pālāśaḥ nirūḍhapaśubandhasya
atas anye saumya adhvarasya
tān tryavara ardhān atītya yaḥ same bhūmyai svāt yoneḥ rūḍhaḥ ṛjuḥ ūrdhva śākhaḥ bahu parṇaḥ bahu śākhaḥ a pratiśuṣka agraḥ avraṇaḥ pratyaṅ upanataḥ tam ati anyān agām iti upasthāya tam tvā juṣe iti spṛṣṭvā devaḥ tvā savitā madhvā anaktu iti sruveṇa gulpha mātre paryajya oṣadhe trāyasva enam iti ūrdhva agram barhiḥ antardhāya svadhite mā enam hiṃsīḥ iti pradakṣiṇam an akṣa saṅgam vṛścet
yaḥ prathamaḥ śakalaḥ parāpatet tam api āharet
divam agreṇa iti prāc agram udak agram vā nipātayet
vanaspate śata valśaḥ viroha iti āvraścane hiraṇyam nidhāya paristīrya abhijuhoti
sahasra valśāḥ iti ātmānam pratyabhimṛśati
yam tvā ayam iti mūlāt agra antam śākhāḥ prahāpayati
a chinnaḥ rāyaḥ su vīraḥ iti pañca aratnau agram parivṛścati catur aratnau tri aratnau vā
saha upareṇa yūpam saṃcakṣīta aṣṭa aśrim a sthūlam an aṇum go puccha vat ānupūrvyeṇa agrataḥ aṇīyāṃsam viśiṣṭa agniṣṭhā aśrimat
aṣṭa dvi prādeśa uparam yūpam takṣayati
eṣām eva avatakṣaṇānām svarum karoti adhimanthana śakalam ca
yūpasya eva agrataḥ ādāya aṣṭa aśri pṛtha mātram madhye saṃnatam caṣālam karoti
dvi aṅgulam tri aṅgulam vā ūrdhvam caṣālāt yūpasya atirecayati
atirikte caṣālam saṃdhāya atiriktam prakāśayati
vedam kṛtvā agreṇa āhavanīyam nirūḍhapaśubandhasya ṣaḍbhiḥ aratnibhiḥ prācīm caturbhiḥ paścāt tiraścīm tribhiḥ purastāt tiraścīm darśapūrṇamāsa vat a saṃnatām vedim karoti
a parigṛhīte uttarasmin parigrāhe vedi agre yūpa avaṭāya deśam śiṣṭvā uttaravedim śamyayā parimimīte
pratidiśam udīcīna agrām vā śamyām nidhāya vittāyanī me asi iti caturbhiḥ pratimantram udīcyau prācyau ca sphyena lekhāḥ abhyantaram parilikhati
uttaravedi aṃsam uttareṇa prakrame dvayoḥ triṣu vā uttaravedi vat tūṣṇīm cātvālam parilikhati
devasya tvā iti abhrim ādāya parilikhitam iti tris pradakṣiṇam parilikhya videḥ agniḥ nabhaḥ nāma iti tri vitastam khanati
agne aṅgiraḥ iti abhrim nidhāya yaḥ asyām pṛthivyām asi iti pāṃsūn ādāya āyuṣā nāmnā ihi iti hṛtvā yat te anādhṛṣṭam nāma yajñiyam iti uttaravedyām nivapati
videḥ agniḥ iti dvitīyam khātvā agne aṅgiraḥ iti abhrim nidhāya yaḥ dvitīyasyām iti dvitīyam ādāya pūrvavat nivapati tathā tṛtīyam
tṛtīyasyām iti viśeṣaḥ
tūṣṇīm caturtham
siṃhīḥ asi mahiṣīḥ asi iti uttaravedim kṛtvā uru prathasva iti prathayati
dhruvā asi iti sphyena śamyayā vā saṃhanti
devebhyaḥ śundhasva iti adbhiḥ avokṣya devebhyaḥ śumbhasva iti sikatābhiḥ anuprakīrya yat te krūram yat āsthitam iti uttareṇa uttaravedim prokṣaṇīḥ ninayati
punar eva tābhiḥ avokṣet iti eke
āpaḥ ripram nirvahata iti uttaratas dakṣiṇatas vā sphyena ekasphyām ullikhya apaḥ ripram nirvahata iti uttaravedyām prokṣaṇī śeṣam ninayet
vibhrāj iti uttaravedyāḥ paryantān ākalpya catur śikhaṇḍe yuvatī kanīne iti uttaravedim vedim ca yugapad saṃmṛśati
uttaravedi madhye caturdiśam prādeśa mātrīm madhyama aṅgula ucchritām uttaranābhim kalpayet
indraghoṣaḥ tvā vasubhiḥ purastāt pātu iti etaiḥ yathārūpam pradakṣiṇam pariyan pratidiśam uttaravedim prokṣati upariṣṭāt ca
prokṣaṇī uccheṣam pūrvavat dakṣiṇatas uttaravedyai ninayet
yadi dvi ahaḥ paśuḥ audumbarībhiḥ śākhābhiḥ channām uttaravedim kalpayet
āhavanīye agni praṇayanīyān idhmān ādīpya agnaye praṇīyamānāya anubrūhi iti saṃpreṣya dīptān idhmān śarāve uddhṛtya sikatā pūritena pātreṇa upayamya idhmam ca udyamya jānu daghne agnau dhāryamāṇe yat te pāvaka iti śiṣṭe agnau udyata homam juhoti
prathamāyām tris anūktāyām hṛtvā uttaravedim prāpya juhvām pañca gṛhītam gṛhītvā hiraṇyam nidhāya uttaravedim pañca gṛhītena vyāghārayati siṃhīḥ asi sapatna sāhī svāhā iti dakṣiṇe aṃse siṃhīḥ asi su prajā vaniḥ svāhā iti uttarasyām śroṇyām siṃhīḥ asi rāyaspoṣa vaniḥ svāhā iti dakṣiṇasyām śroṇyām siṃhīḥ asi āditya vaniḥ svāhā iti uttare aṃse siṃhīḥ asi āvaha devān devayate yajamānāya svāhā iti madhye
bhūtebhyaḥ tvā iti srucam udgṛhṇāti hiraṇyam ca
pautudravān paridhīn ādāya viśva āyuḥ asi iti tribhiḥ mantraiḥ pūrvavat uttaravedim paridadhāti
śukla ūrṇā stukā petvasya antarā śṛṅge yat roma etān saṃbhārān agneḥ bhasma asi iti sakṛt eva uttaranābhau nyupya ūrṇāvantam iti ucyamāne agne bādhasva yajña pratitiṣṭha iti dvābhyām saṃbhāreṣu jvalantam agnim abhyādadhāti
agneḥ kulāyam asi iti dakṣiṇatas upayamanīḥ sikatāḥ nivapati
manuṣvat tvā nidhīmahi iti upasamidhya agniḥ yajñam nayatu prajānan iti catasraḥ atimuktīḥ hutvā sapta te iti pūrṇāhutim juhoti
ayam atra āhavanīyaḥ yasmāt eṣa praṇīyate sa gārhapatyaḥ
āhavanīyam gārhapatyam anvāhāryapacanam ca anvādhāya idhmābarhiṣī
saptadaśa sāmidhenyaḥ
āśvavālaḥ prastaraḥ
aikṣavī vidhṛtī
kārṣmarya mayāḥ paridhayaḥ
agnīn paristīrya pātra sādane vaiśvadeva vat pātrāṇi āsādayati
sruva svadhitī veda samavatta dhānī dviguṇām dvi vyāyāmām triguṇām tri vyāyāmām ca raśane dve dvi śūla eka śūlā ca dve kārṣmarya mayyau vapāśrapaṇyau kumbhīm hṛdayaśūlam plakṣa śākhām svarum audumbaram maitrāvaruṇa daṇḍam āsya antam cubuka antam vā prathama parāpātitam śakalam araṇī suvarṇa śakalāni yena ca arthaḥ
pavitre kṛtvā yajamāna vācam yaccha iti saṃpreṣya vāgyataḥ pātrāṇi saṃmṛśya prokṣiteṣu vācam visṛjate
parigṛhīte uttarasmin parigrāhe ājyena dadhnā ca udehi iti saṃnamya saṃpreṣyati
pātra saṃmārjana kāle sruva anantaram sruva vat svadhitim saṃmārṣṭi
vaiśvadeva vat ājya sādana antam kṛtvā devasya tvā iti abhrim ādāya ardham antarvedi ardham bahirvedi sarvatas prādeśa saṃmitam yūpa avaṭam tris pradakṣiṇam parilikhitam iti parilikhati
agnīdh yūpa avaṭam khana upara saṃmitam dvi aṅgulena tri aṅgulena catur aṅgulena vā uparam atikhanatāt iti saṃpreṣyati
yathā uparam na āvirbhavati tathā khanati āgnīdhraḥ
adhvaryuḥ agreṇa avaṭam yūpam prāc agram sthāpayitvā yat te śikvaḥ parāvadhīt iti yūpam prakṣālayati
yavamatīḥ prokṣaṇīḥ āhṛtya yūpa agre caṣālam saṃdhāya pṛthivyai tvā iti tribhiḥ mantraiḥ yūpasya mūla madhya agrāṇi prokṣati
śundhatām lokaḥ pitṛṣadanaḥ iti yūpa avaṭe prokṣaṇīḥ ninīya yavaḥ asi iti yavam prahṛtya pitṝṇām sadanam asi iti avaṭe prāc agram barhiḥ avastṛṇāti
su āveśaḥ asi iti prathama parāpātitam śakalam adhas tvakkam avadhāya ghṛtena dyāvāpṛthivī āpṛṇethām svāhā iti hiraṇyam nidhāya sruveṇa abhijuhoti
devaḥ tvā savitā madhvā anaktu iti agreṇa āhavanīyam a niruptena ājyena yajamānaḥ prācyām pratyak mukhaḥ tiṣṭhan yūpa śakalena anakti
caṣālam unmucya tena eva mantreṇa yūpa agram anakti
aindram asi iti caṣālam abhyajya su pippalābhyaḥ iti tam pratimucya yūpāya ajyamānāya anubrūhi iti saṃpreṣya devaḥ tvā savitā madhvā anaktu iti sruveṇa agniṣṭhām aśrim saṃtatam abhighārayati yāvat uparam
na uparam anakti
anakti iti eke
raśanā deśe yūpam sarvatas tris parimṛśati
añjana prabhṛti yajamānaḥ yūpam na utsṛjati yāvat parivyayati
ud divam stabhāna iti yūpam ucchrayan yūpāya ucchrīyamāṇāya anubrūhi iti saṃpreṣyati
te te dhāmāni iti yūpam avaṭe avadadhāti
viṣṇoḥ karmāṇi iti dvābhyām agniṣṭhām aśrim āhavanīya agninā sa diśam kalpayati
brahma vanim tvā iti pradakṣiṇam purīṣeṇa an āvis uparam paryūhya brahma dṛṃha iti maitrāvaruṇa daṇḍena paritas dṛṃhati
unnambhaya pṛthivīm iti apaḥ pariṣiñcati
devasya tvā iti triguṇām raśanām ādāya idam viṣṇuḥ vicakrame iti sa pāṇyā raśanayā yūpam tris unmārṣṭi
tat viṣṇoḥ paramam padam iti yūpa agram paśyet
raśanām adbhiḥ saṃmṛśya tris saṃbhujya madhyamena guṇena madhye nābhi daghne vā yūpam parivyayan yūpāya parivīyamāṇāya anubrūhi iti saṃpreṣya parivīḥ asi iti tris pradakṣiṇam parivīya sthavimat aṇīyasi pravayati
divaḥ sūnuḥ asi iti svaru śakalam ādāya antarikṣasya tvā iti uttame guṇe agniṣṭhām uttareṇa avagūhati madhyame dvayoḥ vā
kūṭa karṇa kāṇa khaṇḍa khañja ghṛṣṭa vaṇḍa śloṇa sapta śapha varjam panna dantam yūthyam mātṛ pitṛ bhrātṛ sakhimantam su palpūlitam paṭṭa ānītam cātvāla utkarau antareṇa nītvā yūpam agreṇa purastāt pratyak mukham avasthāpya iṣe tvā iti barhiṣī ādāya upavīḥ asi iti plakṣa śākhām upa u devān iti yajuṣā prajāpateḥ jāyamānāḥ imam paśum iti ṛgbhyām ca tābhyām tayā ca paśum upaspṛśan indra agnibhyām tvā juṣṭam upākaromi iti yathā devam upākaroti
su rakṣite barhiṣī nidhāya plakṣa śākhām ca prajānantaḥ pratigṛhṇanti iti upākṛtya pañca juhoti
agnim manthati
mathitvā upākuryāt iti eke
agneḥ janitram asi iti avaśiṣṭam śakalam ādāya apareṇa āhavanīyam barhiṣi nidhāya tasmin vaiśvadeva vat darbhau nidadhāti
tathā araṇī ca ādāya ājya sthālyāḥ bile abhyajya ghṛtena akte iti abhimantrya āyuḥ asi iti prajanane pramantham saṃdhāya agnaye mathyamānāya anubrūhi iti saṃpreṣyati
tris anūktāyām vaiśvadeva vat agni praharaṇa antam karoti
yadi mathyamānaḥ na jāyeta tad sthāne hiraṇyam vyāhṛtībhiḥ juhuyāt
agnau agniḥ iti prahṛtya abhihutya devasya tvā iti dviguṇām raśanām ādāya tad agreṇa paśoḥ dakṣiṇam bāhum unmṛjya ṛtasya tvā deva haviḥ pāśena ārabhe iti dakṣiṇe pūrva pāde ardha śirasi ca pratimucya dharṣa mānuṣān iti purastāt pratyak mukham udak mukham vā yūpe paśum niyunakti
adbhiḥ tvā oṣadhībhyaḥ prokṣāmi iti prokṣati
apām peruḥ asi iti apaḥ pāyayitvā svāttam cit iti adhastāt upokṣati
sarvatas eva enam medhyam karoti iti vijñāyate
veda nidhāna ādi
srucyam āghārya udaṅ atikramya sam te prāṇaḥ iti paśoḥ dakṣiṇe ardha śirasi juhvā samajya sam yajatraiḥ aṅgāni iti kakudi sam yajñapatiḥ āśiṣā iti bhasadi makhasya śiraḥ asi iti pratipadya hotāram vṛtvā āśrāvya pratyāśrāvite mitrāvaruṇau praśāstārau praśāstrāt iti maitrāvaruṇam vṛṇīte
asau mānuṣaḥ iti asya nāma gṛhṇāti
asmai daṇḍam dadyāt
a vakraḥ a vidhuraḥ bhūyāsam iti gṛhṇāti
jīvati paśau ekādaśa prayājān yajati
āśrāvya pratyāśrāvite adhvaryuḥ samidbhyaḥ preṣya iti maitrāvaruṇam prati prathamam prayājam saṃpreṣyati preṣya iti uttarān
hotā yakṣat iti asau hotāram codayati
caturthe prayāje prāpte ardham samānīya aṣṭame sarvam samānayate
iṣṭe daśame ekādaśāya ājyam avaśinaṣṭi
tān yajamānaḥ ādyaiḥ anumantraṇaiḥ caturaḥ anumantrya caturthasya anumantraṇena duraḥprabhṛtīn trīn uttamena itarān udaṅ atikramya adhvaryuḥ ghṛtena aktau iti juhvā svaru svadhitī anakti tris svarum sakṛt svadhiteḥ ekām aśrim
ghṛtena aktau paśum trāyethām iti svaru svadhitibhyām paśum samanakti
śamitar eṣā te aśriḥ prajñātā astu iti ādiśya śamitre svadhitim prayacchati
yathāpūrvam svarum avaguhya paryagnaye kriyamāṇāya anubrūhi iti saṃpreṣyati
āgnīdhraḥ āhavanīyāt ulmukam ādāya pari vāja patiḥ iti tris pradakṣiṇam ṣaṭ paryeti paśum śāmitra deśam cātvālam yūpam āhavanīyam ājyāni ca
ye badhyamānam anubadhyamānāḥ iti tribhiḥ apāvyaiḥ pratiparyāyam juhoti
apisṛjya āhavanīye ulmukam tris punar yathetam pratiparyeti
pramucya paśum āśrāvya pratyāśrāvitaḥ upapreṣya hotar havyā devebhyaḥ iti saṃpreṣyati
adhrigum hotā anuvakti
revatīḥ yajñapatim iti adhvaryu yajamānau vapāśrapaṇībhyām barhirbhyām plakṣa śākhayā ca paśum anvārabhete
nānā prāṇaḥ iti yajamānam abhimantrayate
pra asmai agnim bharata iti ucyamāne tat ulmukam punar ādāya āgnīdhraḥ prathamaḥ antareṇa cātvāla utkarau udaṅ atikrāmati
uro antarikṣa iti antareṇa cātvāla utkarau udak mukham paśum nayanti
prājahitāt ulmukam ādāya āgnīdhraḥ niṣkrāmati iti eke
uttareṇa cātvālam śāmitra āyatanam
tasmin ulmukam ādhāya śāmitram uttareṇa atikrāmati
udīcīnāṁ asya padaḥ nidhattāt iti ucyamāne sam asya tanuvā bhava iti upākaraṇa barhiṣoḥ anyatarat dakṣiṇena śāmitram prāc agram udak agram vā nyasyati
ūvadhya goham pārthivam khanatāt iti ucyamāne ūvadhya goham khanati
tasmin barhiṣi paśum pratyak śirasam udīcīna pādam saṃjñapayanti
a māyum kṛṇvantam saṃjñapayata iti saṃpreṣya yathetam parāñcaḥ āvartante
iha prajāḥ viśva rūpāḥ ramantām iti pṛṣadājyam avekṣamāṇāḥ parāñcaḥ āsate
indrasya bhāgaḥ suvite dadhātana iti adhvaryuḥ yadi rauti paśuḥ tam abhimantrayate
svar vid asi iti caturaḥ mantrān saṃjñapyamāne yajamānaḥ japati nānā prāṇaḥ iti adhvaryuḥ
yat paśuḥ māyum akṛta iti saṃjñapte saṃjñapta homam juhoti
śamitāraḥ upetana iti paśum abhyupayan aditiḥ paśum pramumoktu iti saṃjñaptāt pāśam pramuñcati
tam eka śūlayā ādāya arātīyantam adharam kṛṇomi iti imām diśam nirasyati
namaḥ te ātāna iti patnī ādityam upatiṣṭhate
anarvā prehi iti pratiprasthātā pūrṇapātreṇa saha patnīm udānayati
antareṇa cātvāla utkarau udaṅ patnīm niṣkrāmayati
āpaḥ devīḥ iti niṣkrāntām adhvaryuḥ apaḥ avamarśayati
vāc te āpyāyatām iti etaiḥ yathāliṅgam anupūrvam patnī paśoḥ prāṇān āpyāyayati adhvaryuḥ vā abhiṣiñcati
yā te prāṇān iti hṛdayam abhimṛśati
tān eva prāṇān punar saṃmṛśati iti eke
nābhiḥ te āpyāyatām iti nābhim meḍhram te āpyāyatām iti meḍhram pāyuḥ te āpyāyatām iti pāyum
śuddhāḥ caritrāḥ iti sampragṛhya caturaḥ pādān prakṣālayati
śam ahobhyām iti anu pṛṣṭham śeṣam ninayati dakṣiṇatas vā
uttānam paśum āvartya dakṣiṇena nābhim dvi aṅgule tri aṅgule vā vivarte avaśiṣṭam upākaraṇa barhiṣoḥ anyatarat oṣadhe trāyasva enam iti prāc agram nidadhāti
svadhite mā enam hiṃsīḥ iti svadhitinā tiryak ācchinatti
agram ādāya su rakṣitam nidadhāti
mūlam lohitena aktvā rakṣasām bhāgaḥ asi iti imām diśam nirasyet
idam aham rakṣaḥ adhamam tamaḥ nayāmi iti tat savyena padā ātiṣṭhet
tau pāṇi pādau prakṣālya apaḥ upaspṛśya iṣe tvā iti vapām utkhidya ghṛtena dyāvāpṛthivī prorṇvāthām iti vapayā dvi śūlām vapāśrapaṇīm prorṇoti
ūrje tvā iti eka śūlayā upastṛṇāti vapā yathā vistīrṇā bhavati
devebhyaḥ śundhasva iti tām prokṣya devebhyaḥ śumbhasva iti svadhitinā vapām unmṛjya devebhyaḥ kalpasva iti abhimantrya a chinnaḥ rāyaḥ su vīra iti tām adhastāt utkṛntati
śamitā vapoddharaṇam muṣṭinā apidadhāti yāvat vapām juhoti
vapām adbhiḥ abhyukṣya pratyuṣṭam iti śāmitre pratitapya namaḥ sūryasya saṃdṛśe iti ādityam upasthāya śāmitrāt eka ulmukam ādāya āgnīdhraḥ pūrvam gacchati anvak adhvaryuḥ vapāśrapaṇībhyām vapām dhārayan
uru antarikṣam iti gacchati
yajamānaḥ vapāśrapaṇī punar anvārabheta
upa tvā agne dive dive iti tisṛbhiḥ āgnīdhraḥ adhvaryuḥ yajamānaḥ ca āhavanīyam upayanti
tatas ulmukam apisṛjya āhavanīyasya antame aṅgāre vapām nigṛhya vāyo vīhi stokānām iti su rakṣitam chinna agram adhastāt vapāyāḥ antame aṅgāre prāsyati
antarā yūpam āhavanīyam ca pratiprasthātā vapām āhṛtya dakṣiṇatas udak mukhaḥ vapām śrapayati
tvām u te dadhire havya vāham iti vapām sruveṇa abhijuhoti
prādurbhūteṣu stokeṣu stokebhyaḥ anubrūhi iti saṃpreṣyati
juṣasva saprathastamam iti stokīyāḥ hotā pratipadyate
śyenīm su śṛtām vapām kṛtvā su pippalāḥ oṣadhīḥ kṛdhī iti uttaravedi śroṇyām dakṣiṇasyām barhiṣi plakṣa śākhāyām nidhāya prayutā dveṣāṃsi iti vapāśrapaṇyau pravṛhati
ghṛtavatīm adhvaryo srucam iti ucyamāne juhū upabhṛtau ādāya atyākramya āśrāvya pratyāśrāvite svāhākṛtibhyaḥ preṣya iti saṃpreṣyati
vaṣaṭkṛte hutvā pratyākramya prayāja śeṣeṇa dhruvām pṛṣadājyam ca sakṛt sakṛt abhighārya vapām abhighārayati na upabhṛtam
paśau ājyabhāgau kṛtvā juhvām upastīrya hiraṇya śakalam nidhāya kṛtsnām vapām avadyati
upariṣṭāt hiraṇyam avadhāya abhighārya indra agnibhyām chāgasya vapāyāḥ medasaḥ anubrūhi iti saṃpreṣyati
āśrāvya pratyāśrāvite indra agnibhyām chāgasya vapām medaḥ prasthitam preṣya iti saṃpreṣyati
maitrāvaruṇaḥ hotāram codayati
prāk vapā homāt svāhā devebhyaḥ iti pūrvam parivapyam hutvā vaṣaṭkṛte jātavedaḥ vapayā gaccha devān iti vapām hutvā devebhyaḥ svāhā iti uttaram parivapyam hutvā pratyākramya vapoddharaṇam abhighārayati
svāhā ūrdhva nabhasam iti āhavanīye viṣūcyau vapāśrapaṇyau praharati
saṃsrāveṇa abhihutvā srucau anyatra sādayati
atra varam dadāti yajamānaḥ tisraḥ vā dakṣiṇāḥ
āpo hi ṣṭhā mayobhuva iti tisṛbhir idam āpaḥ pravahata nir mā muñcāmīti dvābhyāṃ ca sarve patnī ca cātvāle 'dbhir mārjayante
athādhvaryur agnīt paśupuroḍāśam nirvapa pratiprasthātaḥ paśuṃ viśādhīti saṃpreṣyati
samānadevataṃ paśunaikādaśakapālaṃ vrīhimayaṃ puroḍāśam āgnīdhro nirvapati
pratiprasthātā paśuṃ viśāsti
hṛdayajihvāvakṣāṃsi tanima matasnū savyaṃ dor ubhe pārśve dakṣiṇā śroṇir gudatṛtīyam ity ekādaśa daivatāni
dakṣiṇaṃ doḥ savyā śroṇir gudatṛtīyam iti sauviṣṭakṛtāni
klomānaṃ plīhānaṃ purītataṃ vaniṣṭhum adhyuddhiṃ medo jāghanīm ity uddharati
gudaṃ mā nirvleṣīr vaniṣṭhuṃ mā nirvleṣīr iti saṃpreṣyati
yadyac ca medhyaṃ manyate
kumbhyāṃ paśuṃ samavadhāya śāmitre śrapayati
śūle hṛdayam upatṛdya pratapati
ūvadhyagohe śakṛt saṃpravidhyati lohitaṃ ca nirasyati
śṛte paśau puroḍāśena pracaret
juhūpabhṛtor upastīryāvadāyābhighāryendrāgnibhyāṃ puroḍāśasyānubrūhīti saṃpreṣyati
āśrāvya pratyāśrāvita indrāgnibhyāṃ puroḍāśasya preṣyeti saṃpreṣyati
maitrāvaruṇo hotāraṃ preṣyati
aupabhṛtaṃ juhvāṃ nidhāyāgnaye 'nubrūhīti sviṣṭakṛte saṃpreṣyati
āśrāvya pratyāśrāvite 'gnaye preṣyeti saṃpreṣyati
maitrāvaruṇo hotāraṃ preṣyati
vaṣaṭkṛte hutvā virujya prāśitram avadyatīḍāṃ ca na yajamānabhāgam
iḍāntaḥ paśupuroḍāśaḥ
upahūtām iḍāṃ maitrāvaruṇaṣaṣṭhāḥ prāśnanti
prastare mārjayante
kṛtsnasaṃsthety eke
juhvāṃ pañcagṛhītaṃ gṛhītvā pṛṣadājyaṃ gṛhītvā sruvaṃ pṛṣadājyaṃ cādāya śṛtaṃ haviḥ śamitar ity abhyāgamyābhyāgamya triḥ pṛcchati
śṛtam iti śamitā triḥ pratyāha
uttarataḥ parikramya śūlāddhṛdayaṃ pravṛhya kumbhyām avadhāya saṃ te manasā mana iti pṛṣadājyena hṛdayam abhighārayati
ūṣmāṇam udgatam svāhoṣmaṇo 'vyathiṣyā ity anumantrya yas ta ātmā paśuṣv ity ājyena paśum abhighārya dṛṃha gā iti kumbhīm udvāsya yūpāhavanīyayor antareṇa dakṣiṇātihṛtya vapāvat pañcahotrā paśum āsādayati ṣaḍḍhotrā vā
hṛdayaśūlaṃ surakṣitaṃ nidadhāti
juhvām upabhṛti vasāhavanyāṃ samavattadhānyāṃ ca catasṛṣv ājyenopastṛṇāti
juhvāṃ hiraṇyaśakalaṃ nidadhāty upabhṛti ca
plakṣaśākhāyāṃ svadhiter aśryāktayā haviṣo 'vadānāny avadyan manotāyai haviṣo 'vadīyamānasyānubrūhīti saṃpreṣyati
hṛdayasyāgre 'vadyaty atha jihvāyā atha vakṣasaḥ
etad vai paśor yathāpūrvaṃ
yathākāmam uttareṣām avadyati
yathoddhṛtam avadyatīty eke
madhyato gudasyāvadyati
dvirdvir avadāya daivatāni juhvām
sauviṣṭakṛtāni sakṛtsakṛd avadāyopabhṛti nidhāya śeṣāṇi samavattadhānyāṃ nidadhāti
gudaṃ dvidhā vibhajya sthavīya upayaḍbhyo nidadhāti
aṇīyas traidhaṃ vibhajya madhyamaṃ dvidhā kṛtvā juhvāṃ nidhāyāvaśiṣṭayor anyatarat sthavīya upabhṛtītarat samavattadhānyāṃ nidadhāti
traidhaṃ medo vibhajya yūṣṇy avadhāya tṛtīyena juhūṃ prorṇoti tṛtīyenopabhṛtaṃ ca
upastṛtasamavattadhānyāṃ hṛdayajihvāvakṣāṃsi tanima matasnū gudamedasos tṛtīyau bhāgau ṣaḍvaniṣṭhuṃ saptamaṃ kṛtvānasthibhir iḍāṃ vardhayati
klomānaṃ plīhānaṃ purītatam ityavadhāya yūṣṇopasiñcati
śīrṣāṃsāṇūkāparasakthīny anavadānīyāni śṛtaiḥ saṃnidhāyaindraḥ prāṇa iti saṃmṛśati
apāṃ tvauṣadhīnām iti vasāhavanyām upastīrya vasāṃ gṛhṇāti
śrīr asīti sravantīṃ dhārāṃ svadhitinā sakṛcchinatti dviḥ pañcāvattinaḥ
āpaḥ samariṇann iti pārśvena vasāhomam apidadhāti
daivateṣu sauviṣṭakṛteṣv avatteṣu yūṣnopasiktaṃ hiraṇyaśakalam avadhāyābhighāryendrāgnibhyāṃ chāgasya haviṣo 'nubrūhīti saṃpreṣyati
āśrāvya pratyāśrāvita indrāgnibhyāṃ chāgasya haviṣaḥ preṣyeti saṃpreṣyati
maitrāvaruṇo hotāraṃ preṣyati
yājyāyā ardharcānte pratiprasthātottaratas tiṣṭhan ghṛtaṃ ghṛtapāvāna iti vasāhomaṃ juhoti
vasāhomoccheṣeṇa vājinavad diśaḥ prati yajati
atraiva tiṣṭhan juhvām upastīrya pṛṣadājyāt sakṛt sruveṇādāya juhvām avadāya dvir āghārayati
vanaspataye 'nubrūhīti saṃpreṣyati
āśrāvya pratyāśrāvite vanaspataye preṣyeti
maitrāvaruṇo hotāraṃ preṣyati
vaṣaṭkṛta uttarārdhapūrvārdhe 'tihāya pūrvā āhutīr juhoti
aupabhṛtāni juhvāṃ viparyasyāgnaye sviṣṭakṛte 'nubrūhīti saṃpreṣyati
āśrāvya pratyāśrāvite 'gnaye sviṣṭakṛte preṣyeti saṃpreṣyati maitrāvaruṇo hotaram preṣyati
vaṣaṭkṛte vanaspativaddhutvā pratyākramya yathāyatanaṃ srucau sādayati
medasvinīm avāntareḍām avadyati
medasopastīrya hotur haste prakṛtivad iḍām avadāya medasābhighārayati
hotre 'dhyuddhiṃ haraty agnīdhe medasvinaṃ vaniṣṭhuṃ brahmaṇe vakṣaḥ
vayaṃ soma vrate taveti brahmā tat prāśnāti
prāśyācamyāntarvedi mārjayante
agnīd aupayajān aṅgārān āharopayaṣṭar upasīda brahman prasthāsyāmaḥ samidham ādhāyāgnīt paridhīṃś cāgniṃ ca sakṛt sakṛt saṃmṛḍḍhīti saṃpreṣyati
śāmitrād āgnīdhrīyād vāgnīdhro 'ṅgārān āhṛtyottarasyām vediśroṇyāṃ hotrīye vā barhir vyūhya nyupyopasamādhāya nihitaṃ sthavīyo gudakāṇḍam ekādaśadhā tiryag asaṃchindan pracchidyānūyājānāṃ hutaṃ hutam aparyāvartayan pratiprasthātā samudraṃ gaccha svāhety etaiḥ pratimantraṃ vasāhavanyā hastena vopayajati
yad upabhṛti pṛṣadājyaṃ taj juhvām ānīya tām evopabhṛtya sakṛd dakṣiṇātikrāntaḥ pṛṣadājyenaikādaśānūyājān yajati
āśrāvya pratyāśrāvite devebhyaḥ preṣyeti prathamam anūyājaṃ saṃpreṣyati preṣya preṣyety uttarān
yajamānaś catura ādyān anūyājān prathamenānumantrayate daśamaṃ cānūyājaṃ pañcamaprabhṛtīṃś caturo dvitīyenottamena navamaikādaśau
pañcamaprabhṛtiṣv adhvaryumaitrāvaruṇau yajeti hotāraṃ preṣyato daśamavarjam
upayaṣṭā sarvāṇi hutvādbhyas tvauṣadhībhya ity uttarato lepaṃ nimṛjya mano me hārdi yaccheti hṛdayam abhimṛśati
tanūṃ tvacam iti dhūmaṃ prekṣate
adhvaryuḥ pratyākramya juhvā triḥ svarum aktvāhavanīye purastāt pratyaṅmukhas tiṣṭhan dyāṃ te dhūmo gacchatv ity anūyājānte juhvā svaruṃ juhoti
śṛṅgāṇīvecchṛṅgiṇām iti yajamāno hutaṃ svarum upatiṣṭhate
adhvaryuḥ srugvyūhanādi pratipadyāśrāvya pratyāśrāvite sūktā preṣyeti sūktavāke saṃpreṣyati
agnim adyeti sa hotāraṃ preṣyati
juhvā bile juhūpabhṛtām agrāṇyavadhāya saṃsrāvabhāgaḥ stheti tān paridhīn prahṛtān abhiprasrāvayati
pratyañcaḥ paretya patnīḥ saṃyājayanti
dakṣiṇena vihāram jāghanīm āhṛtya tayā patnīr agniṃ gṛhapatiṃ ca yajati
pūrvasyottānāyā jāghanyā avadyaty uttarasya nīcyās tathottānabhāgayor hotra iḍāyām agnīdhre ṣaḍavattaṃ ca krameṇa bhavataḥ
prāśitāyām jāghanyāṃ śeṣam patnyai prayacchati
sādhvaryave
bāhuṃ śamitre yadi brāhmaṇaḥ
dhruvām āpyāyya yajña yajñaṃ gaccheti trīṇi samiṣṭayajūṃṣi juhoti
hṛdayaśūlena carati
asaṃspṛśan hṛdayaśūlam antareṇa cātvālotkarāv udaṅ gatvā śug asi tam abhiśoceti dveṣyaṃ manasā dhyāyan śukrasya cārdrasya ca sandhāv udvāsayati
apa upaspṛśya dhāmno dhāmna ity upasthāya sumitrā na ity adbhir mārjayante
apratīkṣam āgatyaidho 'sy edhiṣīmahīty āhavanīye samidha ādhāyāpo anvācāriṣam ity upatiṣṭhante
tathā gārhapatye patnī ca
sarveṣāṃ paśubandhānām eṣa kalpaḥ
namaḥ sakhibhyaḥ sannān māvagātāśāsānaḥ suvīryam iti yajamānaḥ saṃsthite yūpam upatiṣṭhata upatiṣṭhate
