atha atas gṛhya sthālīpākānām karma
parisamuhya upalipya ullikhya uddhṛtya abhyukṣya agnim upasamādhāya dakṣiṇatas brahma āsanam āstīrya praṇīya paristīrya arthavat āsādya pavitre kṛtvā prokṣaṇīḥ saṃskṛtya arthavat prokṣya nirupya ājyam adhiśritya paryagnikuryāt
sruvam pratapya saṃmṛjya abhyukṣya punar pratapya nidadhyāt
ājyam udvāsya utpūya avekṣya prokṣaṇīḥ ca pūrvavat upayamanān kuśān ādāya samidhaḥ abhyādhāya paryukṣya juhuyāt
eṣa eva vidhir yatra kvaciddhomaḥ
āvasathya ādhānam dāra kāle
dāyādya kāle ekeṣām
vaiśyasya bahu paśoḥ gṛhāt agnim āhṛtya cātuṣprāśya pacana vat sarvam
araṇi pradānam eke
pañca mahāyajñāḥ iti śruteḥ
agnyādheya devatābhyaḥ sthālīpākam śrapayitvā ājyabhāgau iṣṭvā ājya āhutīḥ juhoti
tvam naḥ agne sa tvam naḥ agne imam me varuṇa tat tvā yāmi ye te śatam ayās ca agne ud uttamam bhavatam naḥ iti aṣṭau purastāt
evam upariṣṭāt sthālīpākasya agnyādheya devatābhyaḥ hutvā juhoti sviṣṭakṛte ca
ayāsi agneḥ vaṣaṭkṛtam yat karmaṇā atyarīricam devāḥ gātu vidaḥ iti barhiḥ hutvā prāśnāti
tatas brāhmaṇa bhojanam
ṣaṭ arghyāḥ bhavanti ācāryaḥ ṛtvij vaivāhyaḥ rājā priyaḥ snātakaḥ iti
bhavanti
prati
prati saṃvatsarān arhayeyuḥ
yakṣyamāṇāḥ
yakṣyamāṇāḥ tu ṛtvijaḥ
āsanam āhārya āha sādhu bhavān āstām arcayiṣyāmaḥ bhavantam iti
āharanti viṣṭaram padyam pāda artham udakam argham ācamanīyam madhuparkam dadhi madhu ghṛtam apihitam kāṃsye kāṃsyena
anyaḥ
anyaḥ tris tris prāha viṣṭara ādīni
viṣṭaram pratigṛhṇāti
varṣmaḥ asmi samānānām udyatām iva sūryaḥ imam tam abhitiṣṭhāmi yaḥ mā kaḥ ca abhidāsati iti enam abhyupaviśati pādayoḥ anyam
pādayoḥ anyam
viṣṭare āsīnāya savyam pādam prakṣālya dakṣiṇam prakṣālayati brāhmaṇaḥ ced dakṣiṇam prathamam virājaḥ dohaḥ asi virājaḥ doham aśīya mayi pādyāyai virājaḥ dohaḥ iti
virājaḥ
argham pratigṛhṇāti āpaḥ stha yuṣmābhiḥ sarvān kāmān avāpnavāni iti
ninayan abhimantrayate samudram vaḥ prahiṇomi svām yonim abhigacchata ariṣṭāḥ asmākam vīrāḥ mā parāseci mat payaḥ iti
ācāmati ā mā agan yaśasā saṃsṛja varcasā tam mā kuru priyam prajānām adhipatim paśūnām ariṣṭim tanūnām iti
mitrasya tvā iti madhuparkam pratīkṣate
devasya tvā iti pratigṛhṇāti
savye pāṇau kṛtvā dakṣiṇasya anāmikayā tris prayauti namaḥ yat te āviddham tat te niṣkṛntāmi iti
anāmikā aṅguṣṭhena ca tris nirukṣayati
tasya tris prāśnāti yat madhunaḥ madhavyam paramam rūpam annādyam tena aham madhunaḥ madhavyena parameṇa rūpeṇa annādyena paramaḥ madhavyaḥ anna ādaḥ asāni iti
madhumatībhiḥ vā pratyṛcam
putrāya antevāsine vā uttaratas āsīnāya ucchiṣṭam dadyāt
sarvam vā prāśnīyāt
prāk vā a saṃcare ninayet
ācamya prāṇān saṃmṛśati vāc me āsye nasoḥ prāṇaḥ akṣṇoḥ cakṣuḥ karṇayoḥ śrotram bāhvoḥ balam ūrvoḥ ojaḥ ariṣṭāni me aṅgāni tanūḥ tanvā me saha iti
ācānta udakāya śāsam ādāya gauḥ iti tris prāha
pratyāha mātā rudrāṇām duhitā vasūnām svasā ādityānām amṛtasya nābhiḥ pra nu vocan cikituṣe janāya mā gām anāgām aditim vadhiṣṭa mama ca amuṣya ca pāpmānam hanomi iti yadi ālabheta
pra
atha yadi utsisṛkṣet mama ca amuṣya ca pāpmā hataḥ om utsṛjata tṛṇāni attu iti brūyāt
na tu eva a māṃsaḥ arghaḥ syāt
adhi yajñam adhi vivāham kuruta iti eva brūyāt
yadi api asakṛt saṃvatsarasya somena yajeta kṛta arghyāḥ eva enam yājayeyuḥ na a kṛta arghyāḥ iti śruteḥ
catvāraḥ pākayajñāḥ hutaḥ ahutaḥ prahutaḥ prāśitaḥ iti
pañcasu bahis śālāyām vivāhe cūḍākaraṇe upanayane keśānte sīmantonnayane iti upalipte uddhata avokṣite agnim upasamādhāya nirmanthyam eke vivāhe udagayane āpūryamāṇa pakṣe puṇya ahe kumāryāḥ pāṇim gṛhṇīyāt triṣu triṣu uttarā ādiṣu svātau mṛgaśirasi rohiṇyām _
tisraḥ brāhmaṇasya varṇa ānupūrvyeṇa dve rājanyasya ekā vaiśyasya
sarveṣām śūdrām api eke mantra varjam
atha enām vāsaḥ paridhāpayati jarām gaccha paridhatsva vāsaḥ bhava kṛṣṭīnām abhiśasti pāvā śatam ca jīva śaradaḥ su varcāḥ rayim ca putrān anusaṃvyayasva āyuṣmatī idam paridhatsva vāsaḥ iti
śatam
atha uttarīyam yāḥ akṛntan avayan yāḥ atanvata yāḥ ca devyaḥ tantūn abhitas tatantha tāḥ tvā devyaḥ jarase saṃvyayasva āyuṣmatī idam paridhatsva vāsaḥ iti
atha enau samañjayati samañjatu viśve devāḥ sam āpaḥ hṛdayāni āvayoḥ _ mātariśvā sam dhātā _ u deṣṭrī dadhātu nau iti
pitrā prattām ādāya gṛhītvā niṣkrāmati _ aiṣi manasā dūram diśaḥ _ pavamānaḥ _ hiraṇya parṇaḥ vaikarṇaḥ saḥ tvā mad manasām karotu iti asau iti
atha enau samīkṣayati aghora cakṣuḥ a pati ghnī edhi śivā paśubhyaḥ sumanāḥ su varcāḥ vīrasūḥ deva kāmā syonā śam naḥ bhava dvipade śam catuṣpade somaḥ prathamaḥ vivide gandharvaḥ vivide uttaraḥ tṛtīyaḥ agniḥ te patiḥ turīyaḥ te manuṣya jāḥ somaḥ adadat gandharvāya gandharvaḥ adadat agnaye rayim ca putrān ca adāt agniḥ me atha u imām sā naḥ pūṣā śivatamām airaya sā naḥ ūrū uśatī vihara yasyām uśantaḥ praharāma śepam yasyām u kāmāḥ bahavaḥ niviṣṭyai iti
airaya sā naḥ ūrū uśatī vihara
pradakṣiṇam agnim paryāṇīya eke paścāt agneḥ tejanīm kaṭam vā dakṣiṇa pādena pravṛtya upaviśati
anvārabdhe āghārau ājyabhāgau mahāvyāhṛtayaḥ sarvaprāyaścittam prājāpatyam sviṣṭakṛt ca
etat nityam sarvatra
prāk mahāvyāhṛtibhyaḥ sviṣṭakṛt anyat ced ājyāt haviḥ
sviṣṭakṛt
sarvaprāyaścitta prājāpatya antaram etat āvāpa sthānam vivāhe
rāṣṭrabhṛtaḥ icchan jaya abhyātānān ca jānan
yena karmaṇā īrtset iti vacanāt
cittam ca cittiḥ ca ākūtam ca ākūtiḥ ca vijñātam ca vijñātiḥ ca manaḥ ca śakvarīḥ ca darśaḥ ca paurṇamāsam ca bṛhat ca rathantaram ca prajāpatiḥ jayān indrāya vṛṣṇe prāyacchat ugraḥ pṛtanāḥ jayeṣu tasmai viśaḥ samanamanta sarvāḥ saḥ ugraḥ saḥ babhūva svāhā iti
agnir bhūtānām adhipatiḥ sa māvatv indro jyeṣṭhānāṃ yamaḥ pṛthivyā vāyur antarikṣasya sūryo divaś candramā nakṣatrāṇāṃ bṛhaspatir brahmaṇo mitraḥ satyānāṃ varuṇo 'pāṃ samudraḥ srotyānām annaṃ sāmrājyānām adhipatis tanmāvatu soma oṣadhīnāṃ savitā prasavānāṃ rudraḥ paśūnāṃ tvaṣṭā rūpāṇāṃ viṣṇuḥ parvatānāṃ maruto gaṇānām adhipatayas te māvantu pitaraḥ pitāmahāḥ pare 'vare tatāstatāmahāḥ
iha mā avantu asmin brahmaṇi asmin kṣatre asyām āśiṣi asyām purodhāyām asmin karmaṇi asyām deva hūtyām svāhā iti sarvatra anuṣajati
agniḥ aitu prathamaḥ devatānām saḥ asyai prajām muñcatu mṛtyu pāśāt tat ayam rājā varuṇaḥ anumanyatām yathā iyam strī pautram agham na rodāt svāhā imām agniḥ trāyatām gārhapatyaḥ prajām asyai nayatu dīrgham āyuḥ a śūnya upasthā jīvatām astu mātā pautram ānandam abhivibudhyatām iyam svāhā svasti naḥ agne divaḥ ā pṛthivyāḥ viśvāni dhehi ayathā yajatra yat asyām mahi divi jātam praśastam tat asmāsu draviṇam dhehi citram svāhā sugam nu panthām pradiśan naḥ ehi jyotiṣmat dhehi ajaram naḥ āyuḥ apaitu mṛtyuḥ amṛtam naḥ āgāt vaivasvataḥ naḥ abhayam kṛṇotu svāhā iti
param mṛtyo iti ca eke prāśana ante
kumāryā bhrātā śamīpalāśamiśrāṃl lājān añjalināñjalāv āvapati
tāñ juhoti saṃhatena tiṣṭhatī aryamaṇaṃ devaṃ kanyā agnim ayakṣata
sa no aryamā devaḥ preto muñcatu mā pateḥ svāhā
iyaṃ nāry upabrūte lājān āvapantikā
āyuṣmān astu me patir edhantāṃ jñātayo mama svāhā
imāṃl lājān āvapāmy agnau samṛddhikaraṇaṃ tava
mama tubhyaṃ ca saṃvananaṃ tad agnir anumanyatām iyaṃ svāheti
athāsyai dakṣiṇaṃ hastam gṛhṇāti sāṅguṣṭhaṃ gṛbhṇāmi te saubhagatvāya hastaṃ mayā patyā jaradaṣṭir yathāsaḥ
bhago 'ryamā savitā purandhir mahyaṃ tvādurgārhapatyāya devāḥ
amo 'ham asmi sā tvaṃ sā tvam asy amo 'ham
sāmāham asmi ṛk tvaṃ dyaur ahaṃ pṛthivī tvaṃ tāv ehi vivahāvahai saha reto dadhāvahai prajāṃ prajanayāvahai putrān vindāvahai bahūn te santu jaradaṣṭayaḥ saṃpriyau rociṣṇū sumanasyamānau paśyema śaradaḥ śataṃ jīvema śaradaḥ śataṃ śṛṇuyāma śaradaḥ śatam iti
athainām aśmānam ārohayaty uttarato 'gner dakṣiṇapādena ārohemam aśmānam aśmeva tvaṃ sthirā bhava
abhitiṣṭha pṛtanyato 'vabādhasva pṛtanāyata iti
atha gāthāṃ gāyati sarasvati predam ava subhage vājinīvatī
yāṃ tvā viśvasya bhūtasya prajāyām asyāgrataḥ
yasyāṃ bhūtaṃ samabhavad yasyāṃ viśvam idaṃ jagat
tām adya gāthāṃ gāsyāmi yā strīṇām uttamaṃ yaśa iti
atha parikrāmataḥ tubhyam agre paryavahan sūryāṃ vahatunā saha
punaḥ patibhyo jāyāṃ dā agne prajayā saheti
evaṃ dvir aparaṃ lājādi
caturthaṃ śūrpakuṣṭhayā sarvāṃl lājān āvapati bhagāya svāheti
triḥ pariṇītāṃ prājāpatyaṃ hutvā
athainām udīcīṃ saptapadāni prakrāmayati ekam iṣe dve ūrje trīṇi rāyaspoṣāya catvāri māyobhavāya pañca paśubhyaḥ ṣaḍ ṛtubhyaḥ sakhe saptapadā bhava sā mām anuvratā bhava
viṣṇus tvā nayatv iti sarvatrānuṣajati
niṣkramaṇaprabhṛty udakumbhaṃ skandhe kṛtvā dakṣiṇato 'gner vāgyataḥ sthito bhavati
uttarata ekeṣām
tata enāṃ mūrdhany abhiṣiñcati āpaḥ śivāḥ śivatamāḥ śāntāḥ śāntatamās tās te kṛṇvantu bheṣajam iti
āpo hi ṣṭheti ca tisṛbhiḥ
athaināṃ sūryam udīkṣayati tac cakṣur iti
athāsyai dakṣiṇāṃsam adhi hṛdayam ālabhate mama vrate te hṛdayaṃ dadhāmi mama cittam anu cittaṃ te astu mama vācam ekamanā juṣasva prajāpatiṣ ṭvā niyunaktu mahyam iti
athainām abhimantrayate sumaṅgalīr iyam vadhūr imāṃ sameta paśyata saubhāgyam asyai dattvāyāthāstaṃ viparetaneti
tāṃ dṛḍhapuruṣa unmathya prāg vodag vānugupta āgāra ānaḍuhe rohite carmaṇy upaveśayati iha gāvo niṣīdantv ihāśvā iha pūruṣāḥ
iho sahasradakṣiṇo yajña iha pūṣā niṣīdantv iti
grāmavacanaṃ ca kuryuḥ
vivāhaśmaśānayor grāmaṃ praviśatād iti vacanāt
tasmāt tayor grāmaḥ pramāṇam iti śruteḥ
ācāryāya varaṃ dadāti
gaur brāhmaṇasya varaḥ
grāmo rājanyasya
aśvo vaiśyasya
adhirathaṃ śataṃ duhitṛmate
astamite dhruvaṃ darśayati
dhruvam asi dhruvaṃ tvā paśyāmi dhruvaidhi poṣye mayi mahyaṃ tvādād bṛhaspatir mayā patyā prajāvatī saṃjīva śaradaḥ śatam iti
sā yadi na paśyet paśyāmīty eva brūyāt
trirātram akṣārālavaṇāśinau syātām adhaḥ śayīyātāṃ saṃvatsaraṃ na mithunam upeyātāṃ dvādaśarātraṃ ṣaḍrātraṃ trirātram antataḥ
upayamanaprabhṛtyaupāsanasya paricaraṇam
astamitānuditayor dadhnā taṇḍulair akṣatair vā
agnaye svāhā prajāpataye svāheti sāyam
sūryāya svāhā prajāpataye svāheti prātaḥ
pumāṃsau mitrāvaruṇau pumāṃsāv aśvināv ubhau pumān indraś ca sūryaś ca pumāṃsaṃ vartatāṃ mayi punaḥ svāheti pūrvāṃ garbhakāmā
rājño 'kṣabhede naddhavimokṣe yānaviparyāse 'nyasyāṃ vā vyāpattau striyāś codvahane tam evāgnim upasamādhāyājyaṃ saṃskṛtyeha ratir iti juhoti nānāmantrābhyām
anyad yānam upakalpya tatropaveśayedrājānaṃ striyaṃ vā prati kṣatra iti yajñāntenā tvāhārṣam iti caitayā
dhuryau dakṣiṇā
prāyaścittiḥ
tato brāhmaṇabhojanam
caturthyām apararātre 'bhyantarato 'gnim upasamādhāya dakṣiṇato brahmāṇam upaveśyottarata udapātraṃ pratiṣṭhāpya sthālīpākaṃ śrapayitvājyabhāgāv iṣṭvājyāhutīr juhoti
agne prāyaścitte tvaṃ devānāṃ prāyaścittir asi brāhmaṇas tvā nāthakāma upadhāvāmi yāsyai patighnī tanūs tām asyai nāśaya svāhā
vāyo prāyaścitte tvaṃ devānāṃ prāyaścittir asi brāhmaṇas tvā nāthakāma upadhāvāmi yāsyai prajāghnī tanūs tām asyai nāśaya svāhā
sūrya prāyaścitte tvaṃ devānāṃ prāyaścittir asi brāhmaṇas tvā nāthakāma upadhāvāmi yāsyai paśughnī tanūs tām asyai nāśaya svāhā
candra prāyaścitte tvaṃ devānāṃ prāyaścittir asi brāhmaṇas tvā nāthakāma upadhāvāmi yāsyai gṛhaghnī tanūs tām asyai nāśaya svāhā
gandharva prāyaścitte tvaṃ devānāṃ prāyaścittir asi brāhmaṇas tvā nāthakāma upadhāvāmi yāsyai yaśoghnī tanūs tām asyai nāśaya svāheti
sthālīpākasya juhoti prajāpataye svāheti
hutvā hutvaitāsām āhutīnām udapātre saṃsravānt samavanīya tata enāṃ mūrdhany abhiṣiñcati
yā te patighnī prajāghnī paśughnī gṛhaghnī yaśoghnī ninditā tanūr jāraghnīṃ tata enāṃ karomi sā jīrya tvaṃ mayā sahāsāv iti
athaināṃ sthālīpākaṃ prāśayati prāṇais te prāṇānt saṃdadhāmy asthibhir asthīni māṃsair māṃsāni tvacā tvacam iti
tasmād evaṃvicchrotriyasya dāreṇa nopahāsam icched uta hy evaṃvitparo bhavati
tām uduhya yathartu praveśanam
yathākāmī vā kāmam ā vijanitoḥ saṃbhavāmeti vacanāt
athāsyai dakṣiṇāṃsam adhi hṛdayam ālabhate
yat te susīme hṛdayaṃ divi candramasi śritam
vedāhaṃ tan māṃ tad vidyāt paśyema śaradaḥ śataṃ jīvema śaradaḥ śataṃ śṛṇuyāma śaradaḥ śatam iti
evam ata ūrdhvam
pakṣādiṣu sthālīpākaṃ śrapayitvā darśapūrṇamāsadevatābhyo hutvā juhoti brahmaṇe prajāpataye viśvebhyo devebhyo dyāvāpṛthivībhyām iti
viśvebhyo devebhyo baliharaṇaṃ bhūtagṛhyebhya ākāśāya ca
vaiśvadevasyāgnau juhotyagnaye svāhā prajāpataye svāhā viśvebhyo devebhyaḥ svāhāgnaye sviṣṭakṛte svāheti
bāhyataḥ strī baliṃ harati namaḥ striyai namaḥ puṃse vayase vayase namaḥ śuklāya kṛṣṇadantāya pāpīnāṃ pataye
namaḥ ye me prajām upalobhayanti grāme vasanta uta vāraṇye tebhyo namo 'stu balimebhyo harāmi svasti me 'stu prajāṃ me dadatviti
śeṣam adbhiḥ praplāvya tato brāhmaṇabhojanam
sā yadi garbhaṃ na dadhīta siṃhyāḥ śvetapuṣpyā upoṣya puṣyeṇa mūlam utthāpya caturthe 'hani snātāyāṃ niśāyām udapeṣaṃ piṣṭvā dakṣiṇasyāṃ nāsikāyāmāsiñcati
iyam oṣadhī trāyamāṇā sahamānā sarasvatī asyā ahaṃ bṛhatyāḥ putraḥ pituriva nāma jagrabhamiti
atha puṃsavanam
purā spandata iti māse dvitīye tṛtīye vā
yadahaḥ puṃsā nakṣatreṇa candramā yujyeta tad ahar upavāsyāplāvyāhate vāsasī paridhāpya nyagrodhāvarohāñchuṅgāṃśca niśāyām udapeṣaṃ piṣṭvā pūrvavad āsecanaṃ hiraṇyagarbho 'dbhyaḥ saṃbhṛta ityetābhyām
kuśakaṇṭakaṃ somāṃśuṃ caike
kūrmapittaṃ copasthe kṛtvā sa yadi kāmayeta vīryavānt syād iti vikṛtyainamabhimantrayate suparṇo'sīti prāgviṣṇukramebhyaḥ
atha sīmantonnayanam
puṃsavanavat
prathamagarbhe māse ṣaṣṭhe'ṣṭame vā
tilamudgamiśraṃ sthālīpākaṃ śrapayitvā prajāpater hutvā paścād agner bhadrapīṭha upaviṣṭāyā yugmena saṭālugrapsenaudumbareṇa tribhiśca darbhapiñjūlais tryeṇyā śalalyā vīrataraśaṅkunā pūrṇacātreṇa ca sīmantam ūrdhvaṃ vinayati bhūrbhuvaḥ svariti
pratimahāvyāhṛtibhir vā
trivṛtamābadhnāti
ayam ūrjāvato vṛkṣa urjīva phalinī bhaveti
athāha vīṇāgāthinau rājānaṃ saṃgāyetām yo vāpyanyo vīratara iti
niyuktāmapyeke gāthām upodāharanti
soma eva no rājemā mānuṣīḥ prajāḥ
avimuktacakra āsīraṃstīre tubhyamasāviti yāṃ nadīm upāvasitā bhavati tasyā nāma gṛhṇāti
tato brāhmaṇabhojanam
soṣyantīm adbhir abhyukṣati
ejatu daśamāsya iti prāgyasyai ta iti
athāvarāvapatanam
avaitu pṛśniśevalaṃ śune jarāyvattave
naiva māṃsena pīvarīṃ na kasmiṃścanāyatanam ava jarāyu padyatāmiti
jātasya kumārasyācchinnāyāṃ nāḍyāṃ medhājananāyuṣye karoti
anāmikayā suvarṇāntarhitayā madhughṛte prāśayati ghṛtaṃ vā bhūs tvayi dadhāmi bhuvas tvayi dadhāmi svas tvayi dadhāmi bhūr bhuvaḥ svaḥ sarvaṃ tvayi dadhāmīti
athāsyāyuṣyaṃ karoti
nābhyāṃ dakṣiṇe vā karṇe japati agnir āyuṣmānt sa vanaspatibhir āyuṣmāṃstena tvāyuṣāyuṣmantaṃ karomi
soma āyuṣmānt sa oṣadhībhir āyuṣmāṃs tenatvāyuṣāyuṣmantaṃ karomi
brahmāyuṣmat tad brāhmaṇair āyuṣmat tena tvāyuṣāyuṣmantaṃ karomi
devā āyuṣmantas te 'mṛtenāyuṣmantas tena tvāyuṣāyuṣmantaṃ karomi
ṛṣaya āyuṣmantaste vratair āyuṣmantastena tvāyuṣāyuṣmantaṃ karomi
pitara āyuṣmantaste svadhābhir āyuṣmantastena tvāyuṣāyuṣmantaṃ karomi
yajña āyuṣmānt sa dakṣiṇābhir āyuṣmāṃstena tvāyuṣāyuṣmantaṃ karomi
samudra āyuṣmānt sa sravantībhir āyuṣmāṃstena tvāyuṣāyuṣmantaṃ karomīti
tris tris tryāyuṣamiti ca
sa yadi kāmayeta sarvamāyuriyāditi vātsapreṇainam abhimṛśet
divas parīty etasyānuvākasyottamām ṛcaṃ pariśinaṣṭi
pratidiśaṃ pañca brāhmaṇān avasthāpya brūyād imam anuprāṇiteti
pūrvo brūyāt prāṇeti
vyāneti dakṣiṇaḥ
apānetyaparaḥ
udānetyuttaraḥ
samāneti pañcama upariṣṭādavekṣamāṇo brūyāt
svayam vā kuryād anuparikrāmam avidyamāneṣu
sa yasmin deśe jāto bhavati tam abhimantrayate veda te bhūmi hṛdayaṃ divi candramasi śritam
vedāhaṃ tanmāṃ tad vidyāt paśyema śaradaḥ śataṃ jīvema śaradaḥ śataṃ śṛṇuyāma śaradaḥ śatam iti
athainam abhimṛśaty aśmā bhava paraśur bhava hiraṇyam asrutaṃ bhava
ātmā vai putranāmāsi sa jīva śaradaḥ śatamiti
athāsya mātaram abhimantrayata iḍāsi maitrāvaruṇī vīre vīramajījanathāḥ
sā tvaṃ vīravatī bhava yāsmān vīravato 'karaditi
athāsyai dakṣiṇaṃ stanaṃ prakṣālya prayacchatīmaṃ stanamiti
yaste stana ityuttaram etābhyām
udapātraṃ śirasto nidadhāty āpo deveṣu jāgratha yathā deveṣu jāgratha
evam asyāṃ sūtikāyāṃ saputrikāyāṃ jāgratheti
dvāradeśe sūtikāgnim upasamādhāyotthānāt saṃdhivelayoḥ phalīkaraṇamiśrān sarṣapān agnāv āvapati śaṇḍāmarkā upavīraḥ śauṇḍikeya ulūkhalaḥ
malimluco droṇāsaś cyavano naśyatāditaḥ svāhā
ālikhannanimiṣaḥ kiṃvadanta upaśrutirharyakṣaḥ kumbhī śatruḥ pātrapāṇirnṛmaṇirhantrīmukhaḥ sarṣapāruṇaś cyavano naśyatād itaḥ svāheti
yadi kumāra upadravejjālena pracchādyottarīyeṇa vā pitāṅka ādhāya japati kūrkuraḥ sukūrkuraḥ kūrkuro bālabandhanaḥ
ceccecchunaka sṛja namaste astu sīsaro lapetāpahvara tat satyam
yat te devā varam adaduḥ sa tvaṃ kumārameva vā vṛṇīthāḥ
ceccecchunaka sṛja namaste astu sīsaro lapetāpahvara tatsatyam
yat te saramā mātā sīsaraḥ pitā śyāmaśabalau bhrātarau ceccecchunaka sṛja namaste astu sīsaro lapetāpahvareti
abhimṛśati na nāmayati na rudati na hṛṣyati na glāyati yatra vayaṃ vadāmo yatra cābhimṛśāmasīti
daśamyām utthāpya brāhmaṇān bhojayitvā pitā nāma karoti
dvyakṣaraṃ caturakṣaraṃ vā ghoṣavad ādyantarantasthaṃ dīrghābhiniṣṭhānaṃ kṛtaṃ kuryānna taddhitam
ayujākṣaram ākārāntaṃ striyai taddhitam
śarma brāhmaṇasya varma kṣatriyasya gupteti vaiśyasya
caturthe māsi niṣkramaṇikā
sūryam udīkṣayati taccakṣuriti
proṣyetya gṛhānupatiṣṭhate pūrvavat
putraṃ dṛṣṭvā japati aṅgādaṅgāt sambhavasi hṛdayād adhijāyase
ātmā vai putranāmāsi sa jīva śaradaḥ śatamiti
athāsya mūrdhānam avajighrati
prajāpateṣ ṭvā hiṃkāreṇāvajighrāmi sahasrāyuṣāsau jīva śaradaḥ śatamiti
gavāṃ tvā hiṃkāreṇeti ca trir dakṣiṇe 'sya karṇe japati
asme prayandhi maghavann ṛjīṣinn indra rāyo viśvavārasya bhūreḥ
asme śataṃ śarado jīvase dhā asme vīrāñ śaśvata indra śiprinniti
indra śreṣṭhāni draviṇāni dhehi cittiṃ dakṣasya subhagatvam asme
poṣaṃ rayīṇāmariṣṭiṃ tanūnāṃ svādmānaṃ vācaḥ sudinatvam ahnāmiti savye
striyai tu mūrdhānam evāvajighrati tūṣṇīm
ṣaṣṭhe māse 'nnaprāśanam
sthālīpākaṃ śrapayitvājyabhāgāviṣṭvājyāhutī juhoti devīṃ vācamajanayanta devāstāṃ viśvarūpāḥ paśavo vadanti
sā no mandreṣamūrjaṃ duhānā dhenur vāg asmān upa suṣṭutaitu svāheti
vājo no adyeti ca dvitīyām
sthālīpākasya juhoti prāṇenānnam aśīya svāhāpānena gandhān aśīya svāhā cakṣuṣā rūpāṇyaśīya svāhā śrotreṇa yaśo 'śīya svāheti
prāśanānte sarvān rasānt sarvam annamekata uddhṛtyāthainaṃ prāśayet
tūṣṇīṃ hanteti vā hantakāraṃ manuṣyā iti śruteḥ
bhāradvājyā māṃsena vākprasārakāmasya
kapiñjalamāṃsenānnādyakāmasya
matsyair javanakāmasya
kṛkaṣāyā āyuṣkāmasya
āṭyā brahmavarcasakāmasya
sarvaiḥ sarvakāmasya
annaparyāyo vā tato brāhmaṇabhojanam annaparyāya vā tato brāhmaṇabhojanam
śrīḥ
sāṃvatsarikasya cūḍākaraṇam tṛtīye vā a pratihate
ṣoḍaśa varṣasya keśāntaḥ
yathāmaṅgalam vā sarveṣām
brāhmaṇān bhojayitvā mātā kumāram ādāya āplāvya ahate vāsasī paridhāpya aṅke ādhāya paścāt agneḥ upaviśati
anvārabdhaḥ ājya āhutīḥ hutvā prāśana ante śītāsu apsu uṣṇāḥ āsiñcati uṣṇena vāyo udakena ihi adite keśān vapa iti
keśa śmaśru iti ca keśānte
atha atra navanīta piṇḍam ghṛta piṇḍam dadhnaḥ vā prāsyati
tatas ādāya dakṣiṇam godānam undati savitrā prasūtāḥ daivyāḥ āpaḥ undantu te tanūm dīrgha āyu tvāya varcase iti
tryeṇyā śalalyā vinīya trīṇi kuśa taruṇāni antardadhāti oṣadhe iti
śivaḥ nāma iti loha kṣuram ādāya nivartayāmi iti pravapati yena avapat savitā kṣureṇa somasya rājñaḥ varuṇasya vidvān tena brahmāṇaḥ vapata idam asya āyuṣyam jaradaṣṭiḥ yathā asat iti
sa keśāni pracchidya ānaḍuhe gomaya piṇḍe prāsyati uttaratas dhriyamāṇe
evam dvis aparam tūṣṇīm
itarayoḥ ca undana ādi
atha paścāt tri āyuṣam iti
atha uttaratas yena bhūriḥ carā divam jyok ca paścāt hi sūryam tena te vapāmi brahmaṇā jīvātave jīvanāya suślokyāya svastaye iti
tris kṣureṇa śiraḥ pradakṣiṇam pariharati sa mukham keśānte
yat kṣureṇa majjayatā su peśasā vaptvā vā āvapati keśān chinddhi śiraḥ mā asya āyuḥ pramoṣīḥ
mukham iti ca keśānte
tābhiḥ adbhiḥ śiraḥ samudya nāpitāya kṣuram prayacchati
parivapa iti
yathāmaṅgalam keśa śeṣakaraṇam
anuguptam etam sa keśam gomaya piṇḍam nidhāya goṣṭhe palvale udaka ante vā ācāryāya varam dadāti
gām keśānte
saṃvatsaram brahmacaryam a vapanam ca keśānte dvādaśa rātram ṣaṣ rātram tri rātram antatas
aṣṭa varṣam brāhmaṇam upanayet garbha aṣṭame vā ekādaśa varṣam rājanyam dvādaśa varṣam vaiśyam yathāmaṅgalam vā sarveṣām
brāhmaṇān bhojayet
tam ca paryupta śirasam alaṃkṛtam ānayanti
paścāt agneḥ avasthāpya brahmacaryam āgām iti vācayati brahmacārī asāni iti ca
atha enam vāsaḥ paridhāpayati yena indrāya bṛhaspatiḥ vāsaḥ paryadadhāt tena tvā paridadhāmi āyuṣe dīrgha āyu tvāya balāya varcase iti
mekhalām badhnīte iyam duruktam paribādhamānā varṇam pavitram punatī me āgāt prāṇa apānābhyām balam ādadhānā svasā devī subhagā mekhalā iyam iti yuvā su vāsāḥ parivītaḥ āgāt saḥ u śreyān bhavati jāyamānaḥ tam dhīrāsaḥ kavayaḥ unnayanti svādhyaḥ manasā devayantaḥ iti vā tūṣṇīm vā
yajñopavītaṃ paramaṃ pavitraṃ prajāpater yat sahajaṃ purastāt
āyuṣyamagryaṃ pratimuñca śubhraṃ yajñopavītaṃ balam astu tejaḥ
yajñopavītam asi yajñasya tvā yajñopavītenopanahyāmītyathājinaṃ prayacchati mitrasya cakṣur dharuṇaṃ balīyas tejo yaśasvi sthaviraṃ samiddhaṃ anāhanasyaṃ vasanaṃ jariṣṇuḥ parīdaṃ vājyajinaṃ dadhe 'hamiti daṇḍaṃ prayacchati
tam pratigṛhṇāti yaḥ me daṇḍaḥ parāpatat vaihāyasaḥ adhi bhūmyām tam aham punar ādade āyuṣe brahmaṇe brahmavarcasāya iti
dīkṣā vat eke dīrgha satram upaiti iti vacanāt
atha asya adbhiḥ añjalinā añjalim pūrayati āpaḥ hi stha iti tisṛbhiḥ
atha enam sūryam udīkṣayati tat cakṣuḥ iti
atha asya dakṣiṇa aṃsam adhi hṛdayam ālabhate
mama vrate te hṛdayaṃ dadhāmi
mama cittam anu cittaṃ te astu mama vācam ekamanā juṣasva bṛhaspatiṣ ṭvā niyunaktu mahyamiti
atha asya dakṣiṇam hastam gṛhītvā āha kaḥ nāma asi iti
asau aham bho iti pratyāha
atha enam āha kasya brahmacārī asi iti
bhavataḥ iti ucyamāne indrasya brahmacārī asi agniḥ ācāryaḥ tava aham ācāryaḥ tava asau iti
atha enam bhūtebhyaḥ paridadāti prajāpataye tvā paridadāmi devāya tvā savitre paridadāmi adbhyaḥ tvā oṣadhībhyaḥ paridadāmi dyāvāpṛthivībhyām tvā paridadāmi viśvebhyaḥ tvā devebhyaḥ paridadāmi sarvebhyaḥ tvā bhūtebhyaḥ paridadāmi ariṣṭyai iti
pradakṣiṇam agnim parītya upaviśati
anvārabdhaḥ ājya āhutīḥ hutvā prāśana ante atha enam saṃśāsti brahmacārī asi apaḥ aśāna karma kuru mā divā suṣupthāḥ vācam yaccha samidham ādhehi apaḥ aśāna iti
atha asmai sāvitrīm anvāha uttaratas agneḥ pratyak mukhāya upaviṣṭāya upasannāya samīkṣamāṇāya samīkṣitāya dakṣiṇatas tiṣṭhate āsīnāya vā eke pacchas ardharcaśaḥ sarvām ca tṛtīyena saha anuvartayan saṃvatsare ṣaṇmāsye caturviṃśati ahe dvādaśa ahe ṣaṣ ahe tri ahe vā
sadyas tu eva gāyatrīm brāhmaṇāya anubrūyāt āgneyaḥ vai brāhmaṇaḥ iti śruteḥ triṣṭubham rājanyasya jagatīm vaiśyasya sarveṣām vā gāyatrīm
atra samidādhānam
pāṇināgniṃ parisamūhati agne suśravaḥ suśravasaṃ mā kuru yathā tvam agne suśravaḥ suśravā asyevaṃ māṃ suśravaḥ sauśravasaṃ kuru yathā tvamagne devānāṃ yajñasya nidhipā asyevamahaṃ manuṣyāṇāṃ vedasya nidhipo bhūyāsamiti
pradakṣiṇam agniṃ paryukṣyottiṣṭhant samidham ādadhāti agnaye samidham ahārṣaṃ bṛhate jātavedase
yathā tvamagne samidhā samidhyasa evam ahamāyuṣā medhayā varcasā prajayā paśubhirbrahmavarcasena samindhe jīvaputro mamācāryo medhāvyaham asāny anirākāriṣṇur yaśasvī tejasvī brahmavarcasyannādo bhūyāsaṃ svāheti
evaṃ dvitīyāṃ tathā tṛtīyām
eṣā ta iti vā samuccayo vā
pūrvavat parisamūhanaparyukṣaṇe
pāṇī pratapya mukhaṃ vimṛṣṭe tanūpā agne 'si tanvaṃ me pāhy āyurdā agne 'syāyur me dehi varcodā agne'si varco me dehi
agne yanme tanvā ūnaṃ tanma āpṛṇa
medhāṃ me devaḥ savitā ādadhātu medhāṃ me devī sarasvatī ādadhātu medhām aśvinau devāvādhattāṃ puṣkarasrajāviti
atra bhikṣācaryacaraṇam
bhavatpūrvāṃ brāhmaṇo bhikṣeta
bhavanmadhyāṃ rājanyaḥ
bhavadantyāṃ vaiśyaḥ
tisro 'pratyākhyāyinyaḥ
ṣaḍdvādaśāparimitā vā
mātaraṃ prathamāmeke
ācāryāya bhaikṣaṃ nivedayitvā vāgyato 'haḥśeṣaṃ tiṣṭhedityeke
ahiṃsann araṇyāt samidha āhṛtya tasminn agnau pūrvavad ādhāya vācaṃ visṛjate
adhaḥśāyy akṣārālavaṇāśī syāt
daṇḍadhāraṇamagniparicaraṇaṃ guruśuśrūṣā bhikṣācaryā
madhumāṃsamajjanoparyāsanastrīgamanānṛtādattādānāni varjayet
aṣṭācatvāriṃśadvarṣāṇi vedabrahmacaryaṃ caret
dvādaśa dvādaśa vā prativedam
yāvadgrahaṇaṃ vā
vāsāṃsi śāṇakṣaumāvikāni
aiṇeyam ajinam uttarīyaṃ brāhmaṇasya
rauravaṃ rājanyasya
ājaṃ gavyaṃ vā vaiśyasya
sarveṣāṃ vā gavyam asati pradhānatvāt
mauñjī raśanā brāhmaṇasya
dhanurjyā rājanyasya
maurvī vaiśyasya
muñjābhāve kuśāśmantakabalvajānām
pālāśo brāhmaṇasya daṇḍaḥ
bailvo rājanyasya
audumbaro vaiśyasya keśasaṃmito brāhmaṇasya lalāṭasaṃmitaḥ kṣatriyasya ghrāṇasaṃmito vaiśyasya sarve vā sarveṣām
ācāryeṇāhūta utthāya pratiśṛṇuyāt
śayānaṃ cedāsīna āsīnaṃ cettiṣṭhaṃstiṣṭhantaṃ cedabhikrāmann abhikrāmantaṃ cedabhidhāvan
sa evaṃ vartamāno 'mutrādya vasatyamutrādya vasatīti tasya snātakasya kīrtirbhavati
trayaḥ snātakā bhavanti vidyāsnātako vratasnātako vidyāvratasnātaka iti
samāpya vedam asamāpya vrataṃ yaḥ samāvartate sa vidyāsnātakaḥ
samāpya vratam asamāpya vedaṃ yaḥ samāvartate sa vratasnātakaḥ
ubhayaṃ samāpya yaḥ samāvartate sa vidyāvratasnātaka iti
ā ṣoḍaśādvarṣādbrāhmaṇasya nātītaḥ kālo bhavati
ā dvāviṃśādrājanyasya
ā caturviṃśādvaiśyasya
ata ūrdhvaṃ patitasāvitrīkā bhavanti
nainān upanayeyur nādhyāpayeyur na yājayeyur na caibhir vyavahareyuḥ
kālātikrame niyatavat
tripuruṣaṃ patitasāvitrīkāṇām apatye saṃskāro nādhyāpanaṃ ca
teṣāṃ saṃskārepsur vrātyastomeneṣṭvā kāmam adhīyīran vyavahāryā bhavantīti vacanāt
vedaṃ samāpya snāyāt
brahmacaryaṃ vāṣṭācatvāriṃśakam
dvādaśake 'pyeke
guruṇānujñātaḥ
vidhir vidheyastarkaśca vedaḥ
ṣaḍaṅgam eke
na kalpamātre
kāmaṃ tu yājñikasya
upasaṃgṛhya guruṃ samidho 'bhyādhāya pariśritasyottarataḥ kuśeṣu prāgagreṣu purastātsthitvāṣṭānām udakumbhānām
ye apsvantaragnayaḥ praviṣṭā gohya upagohyo mayūṣo manohā skhalo virujas tanūdūṣur indriyahātān vijahāmi yo rocanastamiha gṛhṇāmītyekasmād apo gṛhītvā
tenābhiṣiñcate
tena māmabhiṣiñcāmi śriyai yaśase brahmaṇe brahmavarcasāyeti
yena śriyamakṛṇutāṃ yenāvamṛśatāṃ surām
yenākṣyāvabhyaṣiñcatāṃ yadvāṃ tad aśvinā yaśa iti
āpo hi ṣṭheti ca pratyṛcam
tribhistūṣṇīm itaraiḥ
ud uttamam iti mekhalāmunmucya daṇḍaṃ nidhāya vāso 'nyat paridhāyādityamupatiṣṭhate
udyan bhrājabhṛṣṇur indro marudbhir asthāt prātaryāvabhir asthād daśasanir asi daśasaniṃ mā kurv āvidaṃ mā gamaya
udyan bhrājabhṛṣṇur indro marudbhirasthād divāyāvabhir asthācchatasanirasi śatasaniṃ mā kurv āvidaṃ mā gamaya
udyan bhrājabhṛṣṇur indro marudbhir asthāt sāyaṃyāvabhir asthāt sahasrasanirasi sahasrasaniṃ mā kurv āvidaṃ mā gamayeti
dadhitilānvā prāśya jaṭālomanakhāni saṃhṛtyaudumbareṇa dantān dhāveta
annādyāya vyūhadhvaṃ somo rājāyam āgamat
sa me mukhaṃ pramārkṣyate yaśasā ca bhagena ceti
utsādya punaḥ snātvānulepanaṃ nāsikayormukhasya copagṛhṇīte prāṇāpānau me tarpaya cakṣurme tarpaya śrotraṃ me tarpayeti
pitaraḥ śundhadhvamiti pāṇyor avanejanaṃ dakṣiṇā niṣicyānulipya japet
sucakṣā ahamakṣībhyāṃ bhūyāsaṃ suvarcā mukhena
suśrut karṇābhyāṃ bhūyāsamiti
ahataṃ vāso dhautaṃ vāmautreṇāchādayīta
paridhāsyai yaśodhāsyai dīrghāyutvāya jaradaṣṭirasmi
śataṃ ca jīvāmi śaradaḥ purūcī rāyaspoṣam abhisaṃvyayiṣya iti
athottarīyam
yaśasā mā dyāvāpṛthivī yaśasendrābṛhaspatī
yaśo bhagaśca māvindad yaśo mā pratipadyatāmiti
ekaṃ cet pūrvasyottaravargeṇa pracchādayīta
sumanasaḥ pratigṛhṇāti
yā āharajjamadagniḥ śraddhāyai medhāyai kāmāyendriyāya
tā ahaṃ pratigṛhṇāmi yaśasā ca bhagena ceti
athāvabadhnīte yad yaśo 'psarasām indraścakāra vipulaṃ pṛthu
tena saṃgrathitāḥ sumanasa ābadhnāmi yaśo mayīti
uṣṇīṣeṇa śiro veṣṭayate yuvā suvāsā iti
alaṅkaraṇamasi bhūyo 'laṅkaraṇaṃ bhūyāditi karṇaveṣṭakau
vṛtrasyetyaṅkte 'kṣiṇī
rociṣṇur asīty ātmānam ādarśe prekṣate
chatraṃ pratigṛhṇāti
bṛhaspateśchadirasi pāpmano mām antardhehi tejaso yaśaso māntardhehīti
pratiṣṭhe stho viśvato mā pātam ity upānahau pratimuñcate
viśvābhyo mā nāṣṭrābhyas paripāhi sarvata iti vaiṇavaṃ daṇḍamādatte
dantaprakṣālanādīni nityamapi vāsaśchatropānahaścāpūrvāṇi cenmantraḥ
snātasya yamānvakṣyāmaḥ
kāmāditaraḥ
nṛtyagītavāditrāṇi na kuryānna ca gacchet
kāmaṃ tu gītaṃ gāyati vaiva gīte vā ramata iti śruterhyaparam
kṣeme naktaṃ grāmāntaraṃ na gacchenna ca dhāvet
udapānāvekṣaṇavṛkṣārohaṇaphalaprapatanasaṃdhisarpaṇavivṛtasnānaviṣamalaṅghanaśuktavadanasaṃdhyādityaprekṣaṇabhaikṣaṇāni na kuryāt na ha vai snātvā bhikṣetāpa ha vai snātvā bhikṣāṃ jayatīti śruteḥ
varṣaty aprāvṛto vrajet ayaṃ me vajraḥ pāpmānamapahanaditi
apsvātmānam nāvekṣeta
ajātalomnīṃ vipuṃsīṃ ṣaṇḍhaṃ ca nopahaset
garbhiṇīṃ vijanyeti brūyāt
sakulamiti nakulam
bhagālamiti kapālam
maṇidhanur itīndradhanuḥ
gāṃ dhayantīṃ parasmai nācakṣīta
urvarāyām anantarhitāyāṃ bhūmāv utsarpaṃstiṣṭhan na mūtrapurīṣe kuryāt
svayaṃ praśīrṇena kāṣṭhena gudaṃ pramṛjīta
vikṛtaṃ vāso nāchādayīta
dṛḍhavrato vadhatraḥ syāt sarvata ātmānaṃ gopāyet sarveṣāṃ mitramiva śukriyam adhyeṣyamāṇaḥ
tisro rātrīrvrataṃ caret
amāṃsāśy amṛṇmayapāyī
strīśūdraśavakṛṣṇaśakuniśunāṃ cādarśanam asaṃbhāṣā ca taiḥ
śavaśūdrasūtakānnāni ca nādyāt
mūtrapurīṣe ṣṭhīvanaṃ cātape na kuryāt sūryāccātmānaṃ nāntardadhīta
taptenodakārthānkurvīta
avajyotya rātrau bhojanam
satyavadanameva vā
dīkṣito 'py ātapādīni kuryāt pravargyavāṃścet
athātaḥ pañca mahāyajñāḥ
vaiśvadevād annāt paryukṣya svāhākārair juhuyād brahmaṇe prajāpataye gṛhyābhyaḥ kaśyapāyānumataya iti
bhūtagṛhyebhyo maṇike trīn parjanyāyādbhyaḥ pṛthivyai
dhātre vidhātre ca dvāryayoḥ
pratidiśaṃ vāyave diśāṃ ca
madhye trīn brahmaṇe 'ntarikṣāya sūryāya
viśvebhyo devebhyo viśvebhyaśca bhūtebhyas teṣām uttarataḥ
uṣase bhūtānāṃ ca pataye param
pitṛbhyaḥ svadhā nama iti dakṣiṇataḥ
pātraṃ nirṇijyottarāparasyāṃ diśi ninayed yakṣmaitat ta iti
uddhṛtyāgraṃ brāhmaṇāyāvanejya dadyāddhanta ta iti
yathārhaṃ bhikṣukānatithīṃśca saṃbhajeran
bālajyeṣṭhā gṛhyā yathārhamaśnīyuḥ
paścād gṛhapatiḥ patnī ca
pūrvo vā gṛhapatiḥ
tasmād u svāṣṭaṃ gṛhapatiḥ pūrvo 'tithibhyo 'śnīyād iti śruteḥ
aharahaḥ svāhākuryād annābhāve kenacid ā kāṣṭhād devebhyaḥ pitṛbhyo manuṣyebhyaścodapātrāt
athāto 'dhyāyopākarma
oṣadhīnāṃ prādurbhāve śravaṇena śrāvaṇyāṃ paurṇamāsyāṃ śrāvaṇasya pañcamīṃ hastena vā
ājyabhāgāviṣṭvājyāhutīr juhoti
pṛthivyā agnaya ityṛgvede
antarikṣāya vāyava iti yajurvede
dive sūryāyeti sāmavede
digbhyaś candramasa ityatharvavede
brahmaṇe chandobhyaśceti sarvatra
prajāpataye devebhya ṛṣibhyaḥ śraddhāyai medhāyai sadasaspataye 'numataya iti ca
etadeva vratādeśanavisargeṣu
sadasaspatim ity akṣatadhānāstriḥ
sarve 'nupaṭheyuḥ
hutvā hutvaudumbaryas tisras tisraḥ samidha ādadhyur ārdrāḥ sapalāśā ghṛtāktāḥ sāvitryā
brahmacāriṇaśca pūrvakalpena
śaṃ no bhavantv ity akṣatadhānā akhādantaḥ prāśnīyuḥ
dadhikrāvṇa iti dadhi bhakṣayeyuḥ
sa yāvantaṃ gaṇam icchet tāvatas tilān ākarṣaphalakena juhuyāt sāvitryā śukrajyotir ity anuvākena vā
prāśanānte pratyaṅmukhebhya upaviṣṭebhya oṃkāram uktvā triśca sāvitrīm adhyāyādīn prabrūyāt
ṛṣimukhāni bahvṛcānām
parvāṇi chandogānām
sūktānyatharvaṇānām
sarve japanti saha no 'stu saha no 'vatu saha na idaṃ vīryavadastu brahma
indras tad veda yena yathā na vidviṣāmaha iti
trirātraṃ nādhīyīran
lomanakhānām anikṛntanam
eke prāg utsargāt
vāte 'māvāsyāyāṃ sarvānadhyāyaḥ
śrāddhāśane colkāvasphūrjadbhūmicalanāgnyutpāteṣv ṛtusandhiṣu cākālam
utsṛṣṭeṣvabhradarśane sarvarūpe ca trirātraṃ trisandhyaṃ vā
bhuktvārdrapāṇir udake niśāyāṃ saṃdhivelayorantaḥśave grāme 'ntar divākīrtye
dhāvato 'bhiśastapatitadarśanāścaryābhyudayeṣu ca tatkālam
nīhāre vāditraśabda ārtasvane grāmānte śmaśāne śvagardabholūkaśṛgālasāmaśabdeṣu śiṣṭācarite ca tatkālam
gurau prete 'po 'bhyaveyād daśarātraṃ coparamet
satānūnaptriṇi sabrahmacāriṇi ca trirātram
ekarātram asabrahmacāriṇi
ardhaṣaṣṭhān māsān adhītyotsṛjeyuḥ
ardhasaptamānvā
athemām ṛcaṃ japanti ubhā kavī yuvā yo no dharmaḥ parāpatat
parisakhyasya dharmiṇo vi sakhyāni visṛjāmaha iti
trirātraṃ sahoṣya vipratiṣṭheran
pauṣasya rohiṇyāṃ madhyamāyāṃ vāṣṭakāyām adhyāyān utsṛjeran
udakāntaṃ gatvādbhir devāṃśchandāṃsi vedānṛṣīnpurāṇācāryān gandharvānitarācāryānsaṃvatsaraṃ ca sāvayavaṃ pitṝn ācāryānsvāṃśca tarpayeyuḥ
sāvitrīṃ caturanudrutya viratāḥ sma iti prabrūyuḥ
kṣapaṇaṃ pravacanaṃ ca pūrvavat
puṇyāhe lāṅgalayojanaṃ jyeṣṭhayā vendradaivatyam
indraṃ parjanyamaśvinau maruta udalākāśyapaṃ svātikārīṃ sītām anumatiṃ ca dadhnā taṇḍulair gandhair akṣatair iṣṭvānaḍuho madhughṛte prāśayet
sīrā yuñjantīti yojayet
śunaṃ su phālā iti kṛṣet phālaṃ vālabheta
na vāgnyupadeśāvapanānuṣaṅgācca
agryam abhiṣicyākṛṣṭaṃ tadā kṛṣeyuḥ
sthālīpākasya pūrvavad devatā yajed ubhayor vrīhiyavayoḥ pravapan sītāyajñe ca
tato brāhmaṇabhojanam
athātaḥ śravaṇākarma
śrāvaṇyāṃ paurṇamāsyām
sthālīpākaṃ śrapayitvākṣatadhānāścaikakapālam puroḍāśaṃ dhānānāṃ bhūyasīḥ piṣṭvājyabhāgāviṣṭvājyāhutī juhoti
apa śveta padā jahi pūrveṇa cāpareṇa ca
sapta ca vāruṇīr imāḥ prajāḥ sarvāśca rājabāndhavaiḥ svāhā
na vai śvetasyādhyācāre 'hir dadarśa kaṃcana
śvetāya vaidarvyāya namaḥ svāheti
sthālīpākasya juhoti viṣṇave śravaṇāya śrāvaṇyai paurṇamāsyai varṣābhyaśceti
dhānāvantamiti dhānānām
ghṛtāktānsaktūnsarpebhyo juhoti
āgneyapāṇḍupārthivānāṃ sarpāṇām adhipataye svāhā śvetavāyavāntarikṣāṇāṃ sarpāṇāmadhipataye svāhābhibhūḥ sauryadivyānāṃ sarpāṇām adhipataye svāheti
sarvahutamekakapālaṃ dhruvāya bhaumāya svāheti
prāśanānte saktūnāmekadeśaṃ śūrpe nyupyopaniṣkramya bahiḥ śālāyāḥ sthaṇḍilam upalipyolkāyāṃ dhriyamāṇāyāṃ māntarā gamatety uktvā vāgyataḥ sarpān avanejayati
āgneyapāṇḍupārthivānāṃ sarpāṇāmadhipate 'vanenikṣva śvetavāyavāntarikṣāṇāṃ sarpāṇāmadhipate 'vanenikṣvābhibhūḥ sauryadivyānāṃ sarpāṇāmadhipate 'vanenikṣveti
yathāvaniktaṃ darvyopaghātaṃ saktūn sarpebhyo baliṃ harati
āgneyapāṇḍupārthivānāṃ sarpāṇāmadhipata eṣa te baliḥ śvetavāyavāntarikṣāṇāṃ sarpāṇāmadhipata eṣa te balir abhibhūḥ sauryadivyānāṃ sarpāṇām adhipata eṣa te baliriti
avanejya pūrvavat kaṅkataiḥ pralikhati
āgneyapāṇḍupārthivānāṃ sarpāṇām adhipate pralikhasva śvetavāyavāntarikṣāṇāṃ sarpāṇām adhipate pralikhasvābhibhūḥ sauryadivyānāṃ sarpāṇām adhipate pralikhasveti
añjanānulepanaṃ srajaś cāñjasvānulimpasva srajo 'pinahyasveti
saktuśeṣaṃ sthaṇḍile nyupyodapātreṇopaninīyopatiṣṭhate namo 'stu sarpebhya iti tisṛbhiḥ
sa yāvat kāmayeta na sarpā abhyupeyuriti tāvat saṃtatayodadhārayā niveśanaṃ triḥ pariṣiñcan parīyād apa śveta padā jahīti dvābhyām
darvīṃ śūrpaṃ prakṣālya pratapya prayacchati
dvāradeśe mārjayanta āpo hi ṣṭheti tisṛbhiḥ
anuguptam etaṃ saktuśeṣaṃ nidhāya tato 'stamite 'stamite 'gniṃ paricarya darvyopaghātaṃ saktūnsarpebhyo baliṃ hared āgrahāyaṇyāḥ
taṃ harantaṃ nāntareṇa gaccheyuḥ
darvyācamanaṃ prakṣālya nidadhāti
dhānāḥ prāśnanty asaṃsyūtāḥ
tato brāhmaṇabhojanam
prauṣṭhapadyām indra yajñaḥ
pāyasam aindram śrapayitvā apūpān ca apūpaiḥ stīrtvā ājyabhāgau iṣṭvā ājya āhutīḥ juhoti indrāya indrāṇyai ajāya ekapade ahirbudhnyāya prauṣṭhapadābhyaḥ ca iti
prāśana ante marudbhyaḥ balim harati a huta adaḥ marutaḥ iti śruteḥ
āśvattheṣu palāśeṣu marutaḥ aśvatthe tasthuḥ iti vacanāt
śukra jyotiḥ iti pratimantram
vimukhena ca
manasā
nāmānyeṣāmetānīti śruteḥ
indram daivīḥ iti japati
tatas brāhmaṇa bhojanam
āśvayujyām pṛṣātakāḥ
pāyasam aindram śrapayitvā dadhi madhu ghṛta miśram juhoti indrāya indrāṇyai aśvibhyām āśvayujyai paurṇamāsyai śarade ca iti
prāśana ante dadhi pṛṣātakam añjalinā juhoti ūnam me pūryatām pūrṇam me mā vyagāt svāhā iti
dadhi madhu ghṛta miśram amātyāḥ avekṣante āyātu indraḥ iti anuvākena
mātṛbhiḥ vatsān saṃsṛjya tām rātrim āgrahāyaṇīm ca
tatas brāhmaṇa bhojanam
atha sītā yajñaḥ
vrīhi yavānām yatra yatra yajeta tad mayam sthālīpākam śrapayet
kāmāt ījānaḥ anyatra api vrīhi yavayoḥ eva anyataram sthālīpākam śrapayet
na pūrva codita tvāt saṃdehaḥ
asaṃbhavāt vinivṛttiḥ
kṣetrasya purastāt uttaratas vā śucau deśe kṛṣṭe phala an uparodhena grāme vā ubhaya saṃprayogāt a virodhāt
yatra śrapayiṣyan upalipte uddhata avokṣite agnim upasamādhāya tad miśraiḥ darbhaiḥ stīrtvā ājyabhāgau iṣṭvā ājya āhutīḥ juhoti
pṛthivī dyauḥ pradiśaḥ diśaḥ yasmai dyubhiḥ āvṛtāḥ tam iha indram upahvaye
śivāḥ naḥ santu hetayaḥ svāhā
yat me kiṃcid upepsitam asmin karmaṇi vṛtrahan tat me sarvam samṛdhyatām jīvataḥ śaradaḥ śatam
saṃpattiḥ bhūtiḥ bhūmiḥ vṛṣṭiḥ jyaiṣṭhyam śraiṣṭhyam śrīḥ prajām iha avatu svāhā
yasyāḥ bhāve vaidika laukikānām bhūtiḥ bhavati karmaṇām indra patnīm upahvaye sītām
sā me tu anapāyinī bhūyāt karmaṇi karmaṇi svāhā
aśvāvatī gomatī sūnṛtāvatī bibharti yā prāṇabhṛto atandritā
khalamālinīm urvarām asmin karmaṇyupahvaye dhruvāṃ sā me tvanapāyinī bhūyātsvāheti
sthālīpākasya juhoti sītāyai yajāyai śamāyai bhūtyai iti
mantravat pradānam ekeṣām
svāhākārapradānā iti śruter vinivṛttiḥ
sītā goptṛbhyaḥ balim harati purastāt
ye te āsate su dhanvānaḥ niṣaṅgiṇaḥ te tvā purastāt gopāyantu a pramattāḥ anapāyinaḥ namaḥ eṣām karomi aham balim ebhyaḥ harāmi imam iti
atha dakṣiṇatas
animiṣāḥ varmiṇaḥ āsate te tvā dakṣiṇatas gopāyantu apramattāḥ anapāyinaḥ namaḥ eṣām karomi aham balim ebhyaḥ harāmi imam iti
atha paścāt
ābhuvaḥ prabhuvaḥ bhūtiḥ bhūmiḥ pārṣṇiḥ śunaṅkuriḥ te tvā paścāt gopāyantu a pramattāḥ anapāyinaḥ namaḥ eṣām karomi aham balim ebhyaḥ harāmi imam iti
atha uttaratas
bhīmāḥ vāyu samāḥ jave te tvā uttaratas kṣetre khale gṛhe adhvani gopāyantu a pramattāḥ anapāyinaḥ namaḥ eṣām karomi aham balim ebhyaḥ harāmi imam iti
prakṛtād anyasmād ājyaśeṣeṇa ca pūrvavad balikarma
striyaḥ ca upayajeran ācarita tvāt
saṃsthite karmaṇi brāhmaṇān bhojayet
śrīḥ
anāhitāgneḥ nava prāśanam
navam sthālīpākam śrapayitvā ājyabhāgau iṣṭvā ājya āhutī juhoti śata āyudhāya śata vīryāya śata ūtaye abhimātiṣāhe śatam yaḥ naḥ śaradaḥ indraḥ neṣat ati duritāni viśvā svāhā ye catvāraḥ pathayaḥ deva yānāḥ antarā dyāvāpṛthivī viyanti teṣām yaḥ a jyānim ajījim āvahāt tasmai naḥ devāḥ paridhatta iha sarve svāhā iti
sthālīpākasya āgrayaṇa devatābhyaḥ hutvā juhoti sviṣṭakṛte ca su iṣṭam agne abhi tat pṛṇīhi viśvān ca devaḥ pṛtanāḥ su gam nu panthām pradiśan naḥ ehi jyotiṣmat dhehi ajaram naḥ āyuḥ svāhā iti
atha prāśnāti agniḥ prathamaḥ prāśnātu sa hi veda yathā haviḥ śivāḥ asmabhyam oṣadhīḥ kṛṇotu viśva carṣaṇiḥ bhadrāt naḥ śreyaḥ samanaiṣṭa devāḥ tvayā avasena samaśīmahi tvā sa naḥ mayobhūḥ pito āviśasva śam tokāya tanuve syonaḥ iti annapatīyayā vā
atha yavānām madhunā saṃyutam yavam sarasvatyai adhi vanāya cakṛṣuḥ indraḥ āsīt sīra patiḥ śatakratuḥ kīnāśāḥ āsan marutaḥ sudānavaḥ iti
tatas brāhmaṇa bhojanam
mārgaśīrṣyām paurṇamāsyām āgrahāyaṇī karma
sthālīpākam śrapayitvā śravaṇa vat ājya āhutī hutvā aparāḥ juhoti yām janāḥ pratinandanti rātrīm dhenum iva āyatīm saṃvatsarasya yā patnī sā naḥ astu su maṅgalī svāhā saṃvatsarasya pratimā yā tām rātrīm upāsmahe prajām su vīryām kṛtvā dīrgham āyuḥ vyaśnavai svāhā saṃvatsarāya parivatsarāya idāvatsarāya idvatsarāya vatsarāya kṛṇute bṛhat namaḥ teṣām vayam sumatau yajñiyānām jyok jītāḥ a hatāḥ syāma svāhā grīṣmaḥ hemantaḥ uta naḥ vasantaḥ śivāḥ varṣāḥ abhayā śarad naḥ teṣām ṛtūnām śata śāradānām nivāte eṣām abhaye vasema svāhā iti
sthālīpākasya juhoti somāya mṛgaśirase mārgaśīrṣyai paurṇamāsyai hemantāya ca iti
prāśana ante saktu śeṣam śūrpe nyupya upaniṣkramaṇa prabhṛti ā mārjanāt
mārjana ante utsṛṣṭaḥ baliḥ iti āha
paścāt agneḥ srastaram āstīrya ahatam ca vāsaḥ āplutāḥ ahata vāsasaḥ pratyavarohanti
dakṣiṇatas brahmāṇam upaveśya uda pātram śamī śākhā sītā loṣṭha aśmanaḥ nidhāya agnim īkṣamāṇaḥ japati ayam agniḥ vīratamaḥ ayam bhagavattamaḥ sahasra sātamaḥ su vīryaḥ ayam śraiṣṭhye dadhātu nau iti
paścāt agneḥ prāñcam añjalim karoti
daivīm nāvam iti tisṛbhiḥ srastaram ārohanti
brahmāṇam āmantrayate brahman pratyavarohāma iti
brahma anujñātāḥ pratyavarohanti āyuḥ yaśaḥ balam annādyam prajām iti
upetāḥ japanti su hemantaḥ su vasantaḥ su grīṣmaḥ pratidhīyatām naḥ śivāḥ naḥ varṣāḥ santu śaradaḥ santu naḥ śivāḥ iti
syonā pṛthivi naḥ bhava iti dakṣiṇa pārśvaiḥ prāc śirasaḥ saṃviśanti
upottiṣṭhanti ud āyuṣā su āyuṣā ud parjanyasya vṛṣṭyā pṛthivyāḥ sapta dhāmabhiḥ iti
evam dvis aparam brahma anujñātāḥ
adhas śayīran caturaḥ māsān yatheṣṭam vā
ūrdhvam āgrahāyaṇyāḥ tisraḥ aṣṭakāḥ
aindrī vaiśvadevī prājāpatyā pitryā iti
apūpa māṃsa śākaiḥ yathāsaṃkhyam
prathamā aṣṭakā pakṣa aṣṭamyām
sthālīpākam śrapayitvā ājyabhāgau iṣṭvā ājya āhutīḥ juhoti triṃśat svasāraḥ upayanti niṣkṛtam samānam ketum pratimuñcamānāḥ ṛtūn tanvate kavayaḥ prajānatīḥ madhye chandasaḥ pariyanti bhāsvatīḥ svāhā jyotiṣmatī pratimuñcate nabhaḥ rātrī devī sūryasya vratāni vipaśyanti paśavaḥ jāyamānāḥ nānā rūpāḥ mātuḥ asyāḥ upasthe svāhā ekāṣṭakā tapasā tapyamānā jajāna garbham mahimānam indram tena dasyūn vyasahanta devāḥ hantā asurāṇām abhavat śacībhiḥ svāhā an anujām anujām mām satyam vadantī anvicche etat bhūyāsam asya sumatau yathā yūyam anyā vaḥ anyām ati mā prayukta svāhā abhūt mama sumatau viśva vedāḥ āṣṭa pratiṣṭhām avidat hi gādham bhūyāsam asya sumatau yathā yūyam anyā vaḥ anyām ati mā prayukta svāhā pañca vyuṣṭīḥ anu pañca dohāḥ gām pañca nāmnīm ṛtavaḥ anu pañca pañca diśaḥ pañcadaśena kﾱptāḥ samāna mūrdhnīḥ adhi lokam ekam svāhā ṛtasya garbhaḥ prathamā apām ekā mahimānam bibharti sūryasya ekā carati niṣkṛteṣu gharmasya ekā savitā ekām niyacchatu svāhā yā prathamā vyaucchat sā dhenuḥ abhavat yame sā naḥ payasvatī dhukṣva uttarām uttarām samām svāhā śukra ṛṣabhā nabhasā jyotiṣā āgāt viśva rūpā śabalī agni ketuḥ samānam artham svapasyamānā bibhratī jarām ajare uṣaḥ āgāḥ svāhā ṛtūnām patnī prathamā iyam āgāt ahnām netrī janitrī prajānām ekā satī bahudhā uṣaḥ vyaucchat sā a jīrṇā tvam jarayasi sarvam anyat svāhā iti
sthālīpākasya juhoti śāntā pṛthivī śivam antarikṣam śam naḥ dyauḥ abhayam kṛṇotu śam naḥ diśaḥ pradiśaḥ ādiśaḥ naḥ ahar rātre kṛṇutam dīrgham āyuḥ vyaśnavai svāhā āpaḥ marīcīḥ paripāntu sarvatas dhātā samudraḥ apahantu pāpam bhūtam bhaviṣyat akṛntat viśvam astu me brahma abhiguptaḥ su rakṣitaḥ syām svāhā viśve ādityāḥ vasavaḥ ca devāḥ rudrāḥ goptāraḥ marutaḥ ca santu ūrjam prajām amṛtam dīrgham āyuḥ prajāpatiḥ mayi parameṣṭhī dadhātu naḥ svāhā iti ca
naḥ svāhā iti ca
aṣṭakāyai svāhā iti
madhyamā gavā
tasyai vapām juhoti vaha vapām jātavedaḥ pitṛbhyaḥ iti
śvas anvaṣṭakāsu sarvāsām pārśva sakthi savyābhyām parivṛte piṇḍapitṛyajña vat
strībhyaḥ ca upasecanam ca karṣūṣu surayā tarpaṇena ca añjana anulepanam srajaḥ ca ācāryāya antevāsibhyaḥ ca anapatyebhyaḥ icchan
madhyāvarṣe ca turīyā śākāṣṭakā
atha atas śālā karma
puṇyāhe śālām kārayet
tasyāḥ avaṭam abhijuhoti acyutāya bhaumāya svāhā iti
stambham ucchrayati
imām ucchrayāmi bhuvanasya nābhim vasoḥ dhārām prataraṇīm vasūnām iha eva dhruvām niminomi śālām kṣeme tiṣṭhatu ghṛtam ukṣamāṇā aśvāvatī gomatī sūnṛtāvatī ucchrayasva mahate saubhagāya ā tvā śiśuḥ ākrandatu ā gāvaḥ dhenavaḥ vāśyamānāḥ ā tvā kumāraḥ taruṇaḥ ā vatsaḥ jagadaiḥ saha ā tvā parisrutaḥ kumbhaḥ ā dadhnaḥ kalaśaiḥ upa kṣemasya patnī bṛhatī su vāsāḥ rayim naḥ dhehi subhage su vīryam aśvāvat gomat ūrjasvat parṇam vanaspateḥ iva abhi naḥ pūryatām rayiḥ idam anu śreyaḥ vasānaḥ iti caturaḥ prapadyate
abhyantaratas agnim upasamādhāya dakṣiṇatas brahmāṇam upaveśya uttaratas uda pātram pratiṣṭhāpya sthālīpākam śrapayitvā niṣkramya dvāra samīpe sthitvā brahmāṇam āmantrayate brahman praviśāmi iti
brahma anujñātaḥ praviśati ṛtam prapadye śivam prapadye iti
ājyam saṃskṛtya iha ratiḥ iti ājya āhutī hutvā parāḥ juhoti vāstoṣpate pratijānīhi asmān su āveśaḥ anamīvaḥ bhava naḥ yat tvā īmahe prati tat naḥ juṣasva śam naḥ bhava dvipade śam catuṣpade svāhā vāstoṣpate prataraṇaḥ naḥ edhi gaya sphānaḥ gobhiḥ aśvebhiḥ indo ajarāsaḥ te sakhye syāma pitā iva putrān prati tat naḥ juṣasva śam naḥ bhava dvipade śam catuṣpade svāhā vāstoṣpate śagmayā saṃsadā te sakṣīmahi raṇvayā gātumatyā pāhi kṣeme uta yoge varam naḥ yūyam pāta svastibhiḥ sadā naḥ svāhā amīva hā vāstoṣpate viśvā rūpāṇi āviśan sakhā su śevaḥ edhi naḥ svāhā iti
sthālīpākasya juhoti agnim indram bṛhaspatim viśvān devān upahvaye sarasvatīm ca vājīm ca vāstu me datta vājinaḥ svāhā sarpa deva janān sarvān himavantam sudarśanam vasūn ca rudrān ādityān īśānam jagadaiḥ saha etān sarvān prapadye aham vāstu me datta vājinaḥ svāhā pūrvāhṇam aparāhṇam ca ubhau madhyaṃdinā saha pradoṣam ardharātram ca vyuṣṭām devīm mahā pathām etān sarvān prapadye aham vāstu me datta vājinaḥ svāhā kartāram ca vikartāram viśvakarmāṇam oṣadhīn ca vanaspatīn etān sarvān prapadye aham vāstu me datta vājinaḥ svāhā dhātāram ca vidhātāram nidhīnām ca patim saha etān sarvān prapadye aham vāstu me datta vājinaḥ svāhā syonam śivam idam vāstu dattam brahma prajāpatī sarvāḥ ca devatāḥ svāhā iti
prāśana ante kāṃsye saṃbhārān opya audumbara palāśāni sa surāṇi śāḍvalam gomayam dadhi madhu ghṛtam kuśān yavān ca āsana upasthāneṣu prokṣet
pūrve sandhau abhimṛśati śrīḥ ca tvā yaśaḥ ca pūrve sandhau gopāyetām iti
dakṣiṇe saṃdhau abhimṛśati yajñaḥ ca tvā dakṣiṇā ca dakṣiṇe sandhau gopāyetām iti
paścime saṃdhau abhimṛśati annam ca tvā brāhmaṇaḥ ca paścime sandhau gopāyetām iti
uttare saṃdhau abhimṛśati ūrj ca tvā sūnṛtā ca uttare sandhau gopāyetām iti
niṣkramya diśaḥ upatiṣṭhate ketā ca mā suketā ca purastāt gopāyetām iti agniḥ vai ketā ādityaḥ suketā tau prapadye tābhyām namaḥ astu tau mā purastāt gopāyetām iti
atha dakṣiṇatas gopāyamānam ca mā rakṣamāṇā ca dakṣiṇatas gopāyetām iti ahar vai gopāyamānam rātriḥ rakṣamāṇā te prapadye tābhyām namaḥ astu te mā dakṣiṇatas gopāyetām iti
atha paścāt dīdiviḥ ca bhā jāgṛviḥ ca paścāt gopāyetām iti annam vai dīdiviḥ prāṇaḥ jāgṛviḥ tau prapadye tābhyām namaḥ astu tau mā paścāt gopāyetām iti
atha uttaratas asvapnaḥ ca mā anavadrāṇaḥ ca uttaratas gopāyetām iti candramāḥ vai asvapnaḥ vāyuḥ anavadrāṇaḥ tau prapadye tābhyām namaḥ astu tau mā uttaratas gopāyetām iti
niṣṭhitām prapadyate dharmaḥ sthūṇārājam śrīḥ stūpam ahar rātre dvāraphalake indrasya gṛhāḥ vasumantaḥ varūthinaḥ tān aham prapadye saha prajayā paśubhiḥ saha yat me kiṃcid asti tām tvā śāle ariṣṭa vīrāḥ gṛhāḥ naḥ santu sarvatas iti
tatas brāhmaṇa bhojanam
athāto maṇikāvadhānam
uttarapūrvasyāṃ diśi yūpavadavaṭaṃ khātvā kuśān āstīryākṣatān ariṣṭakāṃś cānyāni cābhimaṅgalāni tasmin minoti maṇikaṃ samudro 'sīti
apa āsiñcati
āpo revatīḥ kṣayathā hi vasvaḥ kratuṃ ca bhadraṃ bibhṛthāmṛtaṃ ca
rāyaśca stha svapatyasya patnī sarasvatī tadgṛṇate vayo dhāditi
āpo hi ṣṭheti ca tisṛbhiḥ
tato brāhmaṇabhojanam
athātaḥ śīrṣarogabheṣajam
pāṇī prakṣālya bhruvau mimārṣṭi
cakṣurbhyāṃ śrotrābhyāṃ godānācchubukād adhi
yakṣmaṃ śīrṣaṇyaṃ rarāṭād vivṛhāmīmam iti
ardhaṃ ced avabhedaka virūpākṣa śvetapakṣa mahāyaśaḥ
atho citrapakṣa śiro māsyābhitāpsīd iti
kṣemyo hyeva bhavati
utūlaparimehaḥ
svapato jīvaviṣāṇe svaṃ mūtram āsicyāpasalavi triḥ pariṣiñcan parīyāt
pari tvā gireraha pari mātuḥ pari svasuḥ pari pitrośca bhrātrośca sakhyebhyo visṛjāmy aham
utūla parimīḍho 'si parimīḍhaḥ kva gamiṣyasīti
sa yadi bhramyād dāvāgnim upasamādhāya ghṛtāktāni kuśeṇḍvāni juhuyāt
pari tvā hvalano hvalanirvṛttendravīrudhaḥ
indrapāśena sitvā mahyaṃ muktvāthānyam ānayed iti
kṣemyo hy eva bhavati
śūlagavaḥ
svargyaḥ paśavyaḥ putryo dhanyo yaśasya āyuṣyaḥ
aupāsanamaraṇyaṃ hṛtvā vitānaṃ sādhayitvā raudraṃ paśumālabheta
sāṇḍam
gaurvā śabdāt
vapāṃ śrapayitvā sthālīpākamavadānāni ca rudrāya vapāmantarikṣāya vasāṃ sthālīpākamiśrānyavadānāni juhotyagnaye rudrāya śarvāya paśupataye ugrāyāśanaye bhavāya mahādevāyeśānāyeti ca
vanaspatisviṣṭakṛdante
digvyāghāraṇam
vyāghāraṇānte patnīḥ saṃyājayantīndrāṇyai rudrāṇyai śarvāṇyai bhavānyā agniṃ gṛhapatimiti
lohitaṃ pālāśeṣu kūrceṣu rudrāya senābhyo baliṃ harati yāste rudra purastāt senās tābhya eṣa balistābhyaste namo yāste rudra dakṣiṇataḥ senāstābhya eṣa balis tābhyaste namo yāste rudra paścāt senās tābhya eṣa balistābhyaste namo yāste rudrottarataḥ senās tābhya eṣa balis tābhyaste namo yāste rudropariṣṭāt senās tābhya eṣa balis tābhyaste namo yāste rudrādhastāt senās tābhya eṣa balis tābhyaste nama iti
ūvadhyaṃ lohitaliptam agnau prāsyaty adho vā nikhanati
anuvātaṃ paśum avasthāpya rudrair upatiṣṭhate prathamottamābhyāṃ vānuvākābhyām
naitasya paśorgrāmaṃ haranti
etenaiva goyajño vyākhyātaḥ pāyasenānarthaluptaḥ
tasya tulyavayā gaurdakṣiṇā
atha vṛṣotsargaḥ
goyajñena vyākhyātaḥ
kārtikyāṃ paurṇamāsyāṃ revatyāṃ vāśvayujasya
madhye gavāṃ susamiddham agniṃ kṛtvājyaṃ saṃskṛtyeha ratir iti ṣaṭ juhoti pratimantram
pūṣā gā anvetu naḥ pūṣā rakṣatvarvataḥ
pūṣā vājaṃ sanotu naḥ svāheti pauṣṇasya juhoti
rudrān japitvaikavarṇaṃ dvivarṇaṃ vā yo vā yūthaṃ chādayati yaṃ vā yūthaṃ chādayed rohito vaiva syāt sarvāṅgair upeto jīvavatsāyāḥ payasvinyāḥ putro yūthe ca rūpasvittamaḥ syāt tam alaṃkṛtya yūthe mukhyāścatasro vatsataryas tāś cālaṃkṛtya etaṃ yuvānaṃ patiṃ vo dadāmi tena krīḍantīś caratha priyeṇa
mā naḥ sāptajanuṣāsubhagā rāyaspoṣeṇa sam iṣā mademety etayaivotsṛjeran
nabhyastham abhimantrayate mayobhūr ity anuvākaśeṣeṇa
sarvāsāṃ payasi pāyasaṃ śrapayitvā brāhmaṇān bhojayet
paśum apyeke kurvanti
tasya śūlagavena kalpo vyākhyātaḥ
athodakakarma
advivarṣe prete mātāpitrorāśaucam
śaucam evetareṣām
ekarātraṃ trirātraṃ vā
śarīram adagdhvā nikhananti
antaḥsūtake ced otthānād āśaucaṃ sūtakavat
nātrodakakarma
dvivarṣaprabhṛti pretam ā śmaśānāt sarve 'nugaccheyuḥ
yamagāthāṃ gāyanto yamasūktam ca japanta ityeke
yadyupeto bhūmijoṣaṇādisamānam āhitāgner odakāntasya gamanāt
śālāgninā dahanty enamāhitaścet
tūṣṇīṃ grāmāgninetaram
saṃyuktaṃ maithunaṃ vodakam yācerann udakaṃ kariṣyāmaha iti
kurudhvaṃ mā caivaṃ punar ity aśatavarṣe prete
kurudhvam ityevetarasmin
sarve jñātayo 'po 'bhyavayanty ā saptamāt puruṣād daśamādvā
samānagrāmavāse yāvat saṃbandham anusmareyuḥ
ekavastrāḥ prācīnāvītinaḥ
savyasyānāmikayāpanodyāpa naḥ śośucadaghamiti
dakṣiṇāmukhā nimajjanti
pretāyodakam sakṛt prasiñcanty añjalināsāv etat ta udakamiti
uttīrṇāñchucau deśe śāḍvalavaty upaviṣṭāṃs tatraitān apavadeyuḥ
anavekṣamāṇā grāmam āyānti rītībhūtāḥ kaniṣṭhapūrvāḥ
niveśanadvāre picumandapatrāṇi vidaśyācamyodakam agniṃ gomayaṃ gaurasarṣapāṃstailam ālabhyāśmānam ākramya praviśanti
trirātraṃ brahmacāriṇo 'dhaḥśāyino na kiṃcana karma kurvanti na prakurvanti
krītvā labdhvā vā divaivānnamaśnīyur amāṃsam
pretāya piṇḍaṃ dattvāvanejanadānapratyavanejaneṣu nāmagrāham
mṛnmaye tāṃ rātrīṃ kṣīrodake vihāyasi nidadhyuḥ pretātra snāhīti
trirātraṃ śāvamāśaucam
daśarātramityeke
na svādhyāyamadhīyīran
nityāni nivarteran vaitānavarjam
śālāgnau caike
anya etāni kuryuḥ
pretasparśino grāmaṃ na praviśeyur ā nakṣatradarśanāt
rātrau cedādityasya
praveśanādi samānamitaraiḥ
pakṣaṃ dvau vāśaucam
ācārye caivam
mātāmahayośca
strīṇāṃ cāprattānām
prattānām itare kurvīran
tāśca teṣām
proṣitaś cet preyācchravaṇaprabhṛti kṛtodakāḥ kālaśeṣamāsīran
atītaścedekarātraṃ trirātraṃ vā
atha kāmodakāny ṛtvikśvaśurasakhisaṃbandhimātulabhāgineyānām
prattānāṃ ca
ekādaśyāmayugmānbrāhmaṇānbhojayitvā māṃsavat
pretāyoddiśya gāmapyeke ghnanti
piṇḍakaraṇe prathamaḥ pitṝṇāṃ pretaḥ syāt putravāṃścet
nivarteta caturthaḥ
saṃvatsaraṃ pṛthageke
nyāyastu na caturthaḥ piṇḍo bhavatīti śruteḥ
aharaharannamasmai brāhmaṇāyodakumbhaṃ ca dadyāt
piṇḍamapyeke nipṛṇanti
paśuś ced āplāvyāgām agreṇāgnīn parītya palāśaśākhāṃ nihanti
parivyayaṇopākaraṇaniyojanaprokṣaṇāny āvṛtā kuryād yaccānyat
paripaśavye hutvā tūṣṇīm aparāḥ pañca
vapoddharaṇam cābhighārayeddevatāṃ cādiśet
upākaraṇaniyojanaprokṣaṇeṣu sthālīpāke caivam
vapāṃ hutvāvadānāny avadyati
sarvāṇi trīṇi pañca vā
sthālīpākamiśrāṇy avadānāni juhoti
paśvaṅgaṃ dakṣiṇā
yaddevate taddaivataṃ yajet tasmai ca bhāgaṃ kuryāt taṃ ca brūyād imam anuprāpayeti
nadyantare nāvaṃ kārayen na vā
athāto 'vakīrṇiprāyaścittam
amāvāsyāyāṃ catuṣpathe gardabhaṃ paśumālabhate
nirṛtiṃ pākayajñena yajeta
apsv avadānahomaḥ
bhūmau paśupuroḍāśaśrapaṇam
tāṃ chaviṃ paridadhīta
ūrdhvavālām ityeke
saṃvatsaraṃ bhikṣācaryam caretsvakarma parikīrtayan
athāparamājyāhutī juhoti
kāmāvakīrṇo 'smy avakīrṇo'smi kāma kāmāya svāhā
kāmābhidrugdho 'smyabhidrugdho 'smi kāma kāmāya svāheti
athopatiṣṭhate saṃ mā siñcantu marutaḥ samindraḥ saṃ bṛhaspatiḥ
saṃ māyamagniḥ siñcatu prajayā ca dhanena ceti
etadeva prāyaścittam
athātaḥ sabhāpraveśanam
sabhām abhyeti sabhāṅgirasi nādir nāmāsi tviṣir nāmāsi tasyai te nama iti
atha praviśati sabhā ca mā samitiścobhe prajāpaterduhitarau sacetasau
yo mā na vidyādupa mā sa tiṣṭhet sa cetano bhavatu śaṃsathe jana iti
parṣadametya japed abhibhūr aham āgamavirāḍaprativāśyāḥ
asyāḥ parṣada īśānaḥ sahasā suduṣṭaro jana iti
sa yadi manyeta kruddho 'yamiti tamabhimantrayate yā ta eṣā rarāṭyā tanūrmanyoḥ krodhasya nāśanī
tāṃ devā brahmacāriṇo vinayantu sumedhasaḥ
dyaur ahaṃ pṛthivī cāhaṃ tau te krodhaṃ nayāmasi garbham aśvatary asahāsāviti
atha yadi manyeta drugdho 'yam iti tam abhimantrayate tāṃ te vācamāsya ādatte hṛdaya ādadhe yatra yatra nihitā vāktāṃ tatastata ādade yadahaṃ bravīmi tat satyam adharo mattāṃdyasveti
etadeva vaśīkaraṇam
athāto rathārohaṇam
yuṅkteti rathaṃ saṃpreṣya yukta iti prokte sā virāḍ ity etya cakre abhimṛśati
rathantaramasīti dakṣiṇam
bṛhadasītyuttaram
vāmadevyamasīti kūbarīm
hastenopasthamabhimṛśati aṅkau nyaṅkāvabhito rathaṃ yau dhvāntaṃ vātāgram anusaṃcarantam
dūrehetir indriyavān patatri te no 'gnayaḥ paprayaḥ pārayantviti
namo māṇicarāyeti dakṣiṇaṃ dhuryaṃ prājati
aprāpya devatāḥ pratyavarohetsaṃprati brāhmaṇān madhye gā abhikramya pitṝn
na strībrahmacāriṇau sārathī syātām
muhūrtam atīyāya japed iha ratir iha ramadhvam
eke māstv iha ratir iti ca
sa yadi durbalo rathaḥ syāt tam āsthāya japed ayaṃ vām aśvinā ratho mā durge māstaroriṣad iti
sa yadi bhramyāt stambham upaspṛśya bhūmiṃ vā japed eṣa vām aśvinā ratho mā durge māstaroriṣad iti
tasya na kācanārttirna riṣṭirbhavati
yātvādhvānaṃ vimucya rathaṃ yavasodake dāpayed eṣa u ha vāhanasyāpahnava iti śruteḥ
athāto hastyārohaṇam
etya hastinam abhimṛśati hastiyaśasam asi hastivarcasam asīti
athārohatīndrasya tvā vajreṇābhitiṣṭhāmi svasti mā saṃpārayeti
etenaivāśvārohaṇaṃ vyākhyātam
uṣṭram ārokṣyann abhimantrayate tvāṣṭro 'si tvaṣṭṛdaivatyaḥ svasti mā saṃpārayeti
rāsabhamārokṣyannabhimantrayate śūdro 'si śūdrajanmāgneyo vai dviretāḥ svasti mā saṃpārayeti
catuṣpatham abhimantrayate namo rudrāya pathiṣade svasti mā saṃpārayeti
nadīm uttariṣyann abhimantrayate namo rudrāyāpsuṣade svasti mā saṃpārayeti
nāvam ārokṣyann abhimantrayate sunāvamiti
uttariṣyannabhimantrayate sutrāmāṇamiti
vanamabhimantrayate namo rudrāya vanasade svasti mā saṃpārayeti
girimabhimantrayate namo rudrāya giriṣade svasti mā saṃpārayeti
śmaśānamabhimantrayate namo rudrāya pitṛṣade svasti mā saṃpārayeti
goṣṭhamabhimantrayate namo rudrāya śakṛtpiṇḍasade svasti mā saṃpārayeti
yatra cānyatrāpi namo rudrāyetyeva brūyād rudro hyevedaṃ sarvamiti śruteḥ
sicāvadhūto 'bhimantrayate sigasi na vajro'si namas te 'stu mā mā hiṃsīriti
stanayitnumabhimantrayate śivā no varṣāḥ santu śivā naḥ santu hetayaḥ
śivā nas tāḥ santu yāstvaṃ sṛjasi vṛtrahanniti
śivāṃ vāśyamānām abhimantrayate śivo nāmeti
śakuniṃ vāśyamānam abhimantrayate hiraṇyaparṇa śakune devānāṃ prahitaṃgama
yamadūta namas te 'stu kiṃ tvā kārkāriṇo 'bravīd iti
lakṣaṇyaṃ vṛkṣamabhimantrayate mā tvāśanir mā paraśurmā vāto mā rājapreṣito daṇḍaḥ
aṅkurāste prarohantu nivāte tvābhivarṣatu
agniṣ ṭe mūlaṃ mā hiṃsīt svasti te 'stu vanaspate svasti me 'stu vanaspata iti
sa yadi kiṃcillabheta tat pratigṛhṇāti dyaus tvā dadātu pṛthivī tvā pratigṛhṇātviti sāsya na dadataḥ kṣīyate bhūyasī ca pratigṛhītā bhavati
atha yady odanaṃ labheta tatpratigṛhya dyaus tveti tasya dviḥ prāśnāti brahmā tvāśnātu brahmā tvā prāśnātviti
atha yadi manthaṃ labheta taṃ pratigṛhya dyaustveti tasya triḥ prāśnāti brahmā tvāśnātu brahmā tvā prāśnātu brahmā tvā pibatviti
athāto 'dhītyādhītyānirākaraṇaṃ pratīkaṃ me vicakṣaṇaṃ jihvā me madhu yadvacaḥ
karṇābhyāṃ bhūri śuśruve mā tvaṃ hārṣīḥ śrutaṃ mayi
brahmaṇaḥ pravacanamasi brahmaṇaḥ pratiṣṭhānamasi brahmakośo 'si sanir asi śāntir asy anirākaraṇam asi brahmakośaṃ me viśa
vācā tvā pidadhāmi vācā tvā pidadhāmīti svarakaraṇakaṇṭhyaurasadantyauṣṭhyagrahaṇadhāraṇoccāraṇaśaktir mayi bhavatu āpyāyantu me 'ṅgāni vāk prāṇaścakṣuḥ śrotraṃ yaśo balam
yan me śrutam adhītaṃ tanme manasi tiṣṭhatu tiṣṭhatu
