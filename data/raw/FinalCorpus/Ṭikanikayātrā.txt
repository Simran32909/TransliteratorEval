ghanatimiranāgasiṃhastribhuvanabhavanādhipo jagaccakṣuḥ
udayāstācamaulir jayati ravir gaganatilakaikaḥ
mūrdhnā gaṇeśaṃ ca sarasvatīṃ ca salokapālaṃ parameśvaraṃ ca
padmodbhavaṃ padmadhanaṃ hariṃ ca trailokyadīpaṃ praṇamāmi bhānum
yātrāvidhir ata ūrdhvaṃ vijigīṣor viditajanmasamayasya
pratyabdamāsavāsaravibhaktasukhaduḥkhaniṣṭhasya
vidite horārāśau sthānabalaparigrahe grahāṇāṃ ca
āyuṣi ca parijñāte śubham aśubhaṃ vā phalaṃ vācyam
prastutavirodha evaṃ sthitaviṣaye bhavati śāstranirdeśaḥ
janmasamayaṃ ca kecid vadanti na vadanti bahavo 'nye
janmarkṣodayalagne tad api yayor vā yiyāsataḥ praśne
triṣaḍekādaśaśīrṣodayeṣu mārgeṣu ca jayaḥ syāt
śatror horārāśis tadadhipatir janmabhaṃ tadīśo vā
yady aste hibuke vā tathāpi śatrur hato vācyaḥ
praśne manoramā bhūr maṅgalyadravyadarśanaṃ śastam
yadi cādareṇa pṛcchati daivajño nirdiśed vijayam
nandā bhadrā vijayā riktā pūrṇā ca nāmasadṛśaphalāḥ
nyūnasameṣṭā daśame tithayaḥ śukle kṛṣṇe pratīpās tāḥ
nakṣatrapuṭākiraṇaṃ paścāt saṃdhyāgataṃ grahair bhinnam
krūranipīḍitam utpātadūṣitaṃ cāśubhaṃ sarvam
sūryadine dhananāśaś cāndre śaktikṣayo 'nnahāniś ca
jvalanāsṛkpittarujāḥ kauje baudhe suhṛtprāptiḥ
jīve jayadhanalabdhiḥ śaukre strīvastragandhadhanalābhāḥ
dainyaṃ ca bandharogān prāpnoti dine 'rkaputrasya
upacayakaragrahadine siddhiḥ krūre 'pi yāyināṃ bhavati
saumye 'py anupacayasthe na bhavati yātrā śubhā yātuḥ
garavaṇijāviṣṭivarjitāni karaṇāni yātur aniṣṭāni
garam api kaiścic chastaṃ vaṇijā ca vaṇikkriyāsv eva
śivabhujagamitrapitṛvasujalaviśvaviriñcipaṅkajaprabhavāḥ
indrāgnīndraniśācaravaruṇāryamayonayaś cāhni
rudrājāhirbudhnyāḥ pūṣā dakhāntakāgnidhātāraḥ
indvaditiguruhariravitvaṣṭranilākhyāḥ kṣaṇā rātrau
ahnaḥ pañcadaśāṃśo rātreś caivaṃ muhūrta iti saṃjñā
sa ca vijñeyas tajjñaiś chāyāyantrāmbubhir yuktyā
nakṣatravat kṣaṇānāṃ parighādi tadīśvaraiḥ samaṃ cintyam
phalam api tad eva dṛṣṭaṃ gargādyais tatra ca ślokāḥ
ahorātraṃ ca sampūrṇaṃ candranakṣatrayojitam
tannakṣatramuhūrtāś ca samakarmaguṇāḥ smṛtāḥ
yaś cāṣṭamo muhūrto viriñcināmābhijit sa nirdiṣṭaḥ
tasmiṃs trya [... au2 Zeichenjh] yāmyām atyantagatasya jayalabdhiḥ
aṣṭamena divase same śubho yo viriñcivibhusaṃjñitāḥ
tena yānam apahāyidakṣiṇāṃ sarvadikṣv ajit praśasyate
upacayagṛhasaptamagaḥ śubhaḥ śaśī janmabhe 'pi yātrāyām
upajayakarayukto vā śubhamadhye śubham upāsajña
janmatriṣaḍekādaśasaptamago 'pi neṣyate candraḥ
pañcamanavamantyāṣṭamacaturdvivedhavān iṣṭaphalaḥ
sitapakṣādau candre śubhe śubhaṃ pakṣam aśubham aśubhe ca
kṛṣṇe gocaraśubhado na śubhaṃ pakṣe śubham ato 'nyat
iṣṭaṃ svajanmalagnaṃ na janmarāśyudgamas tayoḥ sthānāt
tryāyagṛhāni hitāny udaye neṣṭāni śeṣāṇi
ripunaidhane ripuvadhaḥ ṣaṣṭa lagnage vadho yātuḥ
kecijjagus tathādite kurepāḥ sthāne
āye janmani rāśiṣu yeṣu śubhā bhāskaradvitīyai
te lagne śasyante neṣṭāḥ pāpagrahāpy u [... au3 Zeichenjh]
śīrṣodayeṣu vijayo bhaṅgaḥ ṣaṣṭhodayeṣu lagneṣu
diganuddhāreṣu jayo vidvāraṣv āvahobhaṅgaḥ
mīne kuṭilo mārgo bhavati tadasenyaśaśilagne
nauyānam āpyalagnakāryaṃ tu tannavāṃśe vā
yauvanadurlalitair iva vicakṣaṇo 'ntyeṣu divaseṣu
puṣṭir bhavati yiyāsoḥ śubhagrahāṇāṃ navāṅgalagneṣu
yauvanakāntāram iva pratītya kuśalena dharmavatām
saumye navāṅgakalagne ripubalabhogaṃ karoty asāhāryam
yady asya phalaṃ divasis tadaśeṣaṃ kālahorāyām
upacayakarasya vargaṃ kūrasyāpi praśasyate lagnaḥ
candre pādadyukte tantrādhipatesya saumyasya
ity aṣṭamagāḥ pāpā vivarjāyeṣṭamaṃ vilagnaṃ ca
candracandraṃ ca nidhanasthaṃ sarvārambhaḥ prayogeṣu
lagnena rahitā yātrā yosetonmanta bhāminī
durjānaṃjanim āsādya yāty abhāvaḥ śanaiḥ śanaiḥ
lagnapradhāna yā yātrā śīlenaiva kulāṅganā
bhāvāstamantrahartante guṇarūpam ivottamaḥ
lagnopagataiḥ saumyair ārogyaṃ bhavati cittasaukhyaṃ ca
arthasthair arthacayo yodhavivṛddhis tṛtīyasthaiḥ
vāhanasuhṛdāṃ vṛddhiś caturthagaiḥ pañcagaiś ca mantribalam
ripunāśaḥ ṣaṣṭhasthaiḥ bhṛguvarjaṃ saptameṣu hitāḥ
rakṣanty āyurnidhane śaśivarjaṃ navamabheṣu vasusampat
karmaṇi siddhir lābho balasampātaś ca daśamādyaiḥ
bhaumārkārkiśaśāṅkair lagne vadhabandhamaraṇasaṃtrāsāḥ
arthakṣayo dvitīyais tṛtīyasaṃsthair yaśo dyutimat
vāhanabandhuviyogo mantrakhāvo ripukṣayaś ceti
hibukādiṣu saptamagaiḥ svaviṣayanāśo bhṛgusute ca
mṛtyur nidhanopagataiḥ senāvyasanaṃ mahan navamasaṃsthaiḥ
kujasūryau daśamasthau jayadau bhaṅgapradaḥ sauriḥ
jayam ekādaśasaṃsthaiḥ krūrair antyopagaiḥ svabalabhedaḥ
upacayavarjaṃ saumyair yātuḥ pāpair viparyastam
krūro 'py anukūlasthaḥ śasto lagne śubho 'pi vāniṣṭaḥ
vakrī na śubhaḥ kendre tadahas tadvargalagnaṃ ca
sāmapatī jīvasitau bhedasya tu rāhuketubudhasaurāḥ
daṇḍasyārkakṣitijābudha pradānasya śītāṃśuḥ
sūryādibhir anukūlais tad udayavargaiś ca tatsiddhiḥ
nīcasthā grahavijitā ravyabhibhūtā viraśmayo hrasvāḥ
bhujagā iva mantrahatā bhavanty akāryakṣamā lagne
yeṣāṃ game navamapañcamakaṇṭakasthāḥ saumyās tṛtīyaripulābhagatāś ca pāpāḥ
āyānti te svabhavanāni punaḥ kṛtārthāḥ dattā dvijātiṣu tathā vidhivad yathārthāḥ
ekasminn api kendre yadi saumyo na graho 'sti yātrāyām
janmany athavā karmaṇi na tac chubhaṃ prāhur ācāryāḥ
rāhvarkāraśikhisitā yāyina iti śarvarīśa ākrandaḥ
gurubudhasaurāḥ paurāḥ pauraḥ sūryo 'pi pūrvāhṇe
yāyibhir anukūlasthair yānaṃ paurair vigṛhya cāsīnam
pauretarair api śubhair yāyād ardhena sainyasya
sarvair apy aśubhakaraiḥ śubhadaivaṃ saṃśrayet pradhānanṛpam
balasiddhiḥ saumyaphalair balibhiḥ krūrair jayo yuddhe
ayanānukūlagamanaṃ hitam arkendvor dvayor asaṃpattau
dyuniśaṃ jayāya yāyād viparyaye kleśabhaṅgavadhāḥ
udito yato yataś ca bhramaṇe yad vārabheṣu cāragate
tadri?bidhaṃ pratiśukraṃ tyājyas tatrodayo yatnāt
na pratiśukre siddhiṃ svalpo 'py arthaḥ prayāti yātṝṇām
kāmaṃ vrajet pratibhṛguṃ jijīviṣur nāstage śukre
kaluṣi vapuṣi grahahate pratilome nīcage 'stage ca bhṛgau
balasampanno 'pi nṛpo yātā śatror vaśaṃ yāti
lalāṭo 'gnibhayaṃkaro 'ditinakṛt kośakṣayaṃ lohitaḥ śatrūṇāṃ vijaya śaśāṅkatanayaḥ sainyopabhebhaṃ guruḥ
mṛtyuṃ bhāskaranandano narapateyodhakṣayaviprarāṭ sarvāṇy aiva surārimantrivṛṣabhaḥ saṃpiṇḍitā bhārgavaḥ
nakṣatraṃ tithiyas tathaiva karaṇaṃ vāras tathā gocaraṃ drekāṇaṃ sanavāṃśagrahadinaṃ lagnaṃ muhūrto 'pi vā
ye cānye śakunādayo nigaditāḥ sarve 'pi te śobhanā lalāṭo bhṛgunandasya na tadā śakuro 'pi jīvendataḥ
suram api vijayec chuḥpṛṣṭhatīkṛtya śukraḥ samaravijayatṛṣṇo yo nṛpaḥ samprayāti
ripubalarudhiraudais tarpayitvā tu bhūmiṃ prathitavipulakīrtidīrghakālaṃ bhunakti
naur iva vikarṇadharā viveda vadhūr vibhāskareva dyauḥ
bhūr iva vipannasasyā proṣitaśukrā bhavati yātrā
evaṃvidhe 'pi yāyād yadi śukre candrajo 'nukūlasthaḥ
pratibudhayātasyānye na paritrāṇe grahāḥ śaktāḥ
yo 'pi patir diśi yasyāṃ tasmin tatsthe na tāṃ diśaṃ yāyāt
anukūle ca digīśe gatavyaṃ kaṇṭhakopagate
vyatipātaviṣṭivaidhṛtipāpagrahalagnavargadivaseṣu
cauryāvaskandānṛtasaṃgrāmāsiddhim āyānti
hutvānalaṃ namaskṛtya devatāḥ svasti vācya viprāṃś ca
dhyāyan digīśam avilambitaṃ vrajed bhūpatiḥ sumanāḥ
kāryavaśāt svayam agamaṃ bhūbhartuḥ kecid āhur ācāryāḥ
chattrāyudhādyam iṣṭaṃ vaijayikaṃ nirgame kuryāt
nākālavarṣavitstanite ṣṭhiṣṭakathañcid api mānam
ā saptāhād divyāntarikṣabhaumais tathotpātaiḥ
dakṣiṇapārśvaspandanam iṣṭaṃ hṛdayaṃ vihāya pṛṣṭhaṃ ca
manasaś cāgamaśuddhiḥ ślokaś cāyaṃ munibhir uktaḥ
śubhāśubhāni sarvāṇi nimittāni syur ekataḥ
ekataś ca mano yāti tad viśuddhaṃ jayāvaham
ārohati kṣitipatau vinayopapanno yātrānugo 'nyaturagaṃ pratiheṣitaś ca
vaktreṇa vā spṛśati dakṣiṇam ātmapārśvaṃ yo 'śvaḥ sa bhartur acirāt pracinoti lakṣmīm
muhurmuhur mūtraśakṛt karoti na tāḍyamāno 'py anulomayāyī
akāryabhīto 'śruvilocanaś ca śivaṃ na bhartus turago 'bhidhatte
skhalitagatir akasmāt trastakarṇo 'tidīnaḥ śvasati mṛdu sudīrghaṃ nyastahastaḥ pṛthivyām
drutamukulitadṛṣṭiḥ svapnaśīlo vikomo bhayakṛd ahitabhakṣī naikaśo 'sṛkśakṛtkṛt
valmīkasthāṇugulmatṛṇatarumathanaḥ svecchayā hṛṣṭadṛṣṭir yāyād yātrānulomaṃ tvaritapadagatir vaktram unnamya coccaiḥ
kakṣāsannāhakāle janayati sumahacchīkaraṃ vṛhaṃte vā tatkālaṃ vā madāptau jayakṛd atha radaṃ veṣṭayan dakṣiṇaṃ ca
siddhārthakādarśapayoñjanāni baddhaikapaśvāmiṣapūrṇakumbhāḥ
dadhimadhughṛtarocanākumāryo dhvajakanakāmbujabhadrapīṭhaśaṅkhāḥ
sitavṛṣakusumāmbarāṇi mīnā dvijagaṇikāptajanāś ca cāruveṣāḥ
jvalitaśikhiphalākṣatekṣubhakṣā dviradamṛdaṅkuśacāmarāyudhāni
marakatakuravindapadmarāgasphaṭikamaṇipramukhāś ca ratnabhedāḥ
svayam atha racitāny ayatnato vā yadi kathitāni bhavanti maṅgalāni
sa jayati sakalāṃ tato dharitrīṃ grahaṇadṛgālabhanaśrutair upāsya
karpāsauṣadhakṛṣṇadhānyalavaṇaklībāsthitailaṃ vasā paṅkāṅgāraguḍāhicarmaśakṛtaḥ kleśāya savyādhitāḥ
mattonmattajaḍīkṛtāndhabadhirakṣutkṣāmatakrārayo muṇḍābhyaktavimuktakeśapatitāḥ kāṣāyinaś cāśubhāḥ
paṭupaṭahamṛdaṅgaśaṅkhabherīpaṇavaravaṃ sapatākatoraṇāgram
pracurakusumatoyaśāntareṇuṃ surabhisuveṣajanaṃ bhajec ca mārgam
yāny atra maṅgalāmaṅgalāni nirgacchatāṃ pradiṣṭāni
svapneṣv api tāni śubhāśubhāni viḍlepanaṃ dhanyam
mṛdur anukūlaḥ snigdhapavanaḥ tadvad vīnāś ca śasyante
lalāṭaṃ dhanur athendraṃna śubhadam anyatra śastaṃphalam
punnāmānachuchugṛhagodhikapiṃgalā śivā śyāmā
kokilaśūkarikāralāprasthāne vāmataḥ śastāḥ
strīsaṃjñā bhāsabhaṣakapiñjalāplavakambukiṃtsakā
śikhiśrīkaṣṭhapayīkaruruśyenāś ca dakṣiṇāṅga
bhāradvājamayūcāpanakulāvalokanaṃ dhanyaḥ
godhāhirapajāhakasaraṭāśaśānām aniṣṭaphalam
kīrtanam iṣṭaṃ cāṣakaśaśagodhāhisūkarajātīnām
rutadarśanaṃ tv adhanyaṃ viparītaṃ vānararkṣānām
mṛgavihagā śasyante pradakṣiṇaṃ viṣamasaṃkhyayā ca mṛgāḥ
nṛpadarśane gamaṇavat tadviparītā praveśe tu
ākṣepaśīlaḥ puruṣāvidhāyī viraktabhṛtyaḥ paradāragāmī
lubdho 'sahāyo vyasanī kṛtaghnaḥ sthitiprabhettā karaśīrṇarāṣṭraḥ
visrambhahā krodhavaśe nṛśaṃse kṣudrā pramādī na bahuśrutāś ca
divyāntarikṣakṣitijair vikārair nipīḍitaḥ sa daivahīnaḥ
ato viparyastaguṇena rājñā tādṛgvidho 'ris tv abhiyuktamātraḥ
tarur ghuṇair jagdha ivāttakāryo mahān api kṣipram upaiti bhaṅgāḥ
tadviṣṭapravaranarapratāpahīnā nīśauryā varavāraṇāśvayodhamukhāḥ
sotpātaprakṛtiviparyāyānayātā śokārtā ripubalam āśur yāti senāḥ
saṃgrāme vam amaraprasādā jyeṣyāmo ripubalam āśv asaṃśayena
yasyaivaṃ bhavati bale janapravādāḥ svalpo 'pi pravarabalaṃ nihanti rājā
puraṃ ripor bhūmipatinihanyāc chatror aniṣṭagrahadiṭiviṣṭiḥ
yuddhasya yātrāsama eva kālaḥ kūreṣu lagneṣu ca kūṭāyudhaḥ
antarmukhāḥ paurabhayaṃ vihaṃgāḥ prakārasaṃsthā vinivedayanti
āgantunāśāya bahirmukhās te tulyaṃ vihaṃgaiḥ saramātmajaiś ca
ketūlkārkajarāhukīlakakujā bimbapraviṣṭā yataḥ sūryendvoḥ pariveṣakhaṇḍam athavā dṛśyeta yasyāṃ diśi
kroṣṭuśvāttipipīlikāśaśamṛgadhākṣadayo vā pure sainye vāpi yato viśanti hi tataḥ śatroḥ puraṃ ghātayet
pātālarkṣe rāhuketavo pure 'retoyocchittiḥ sālapātaś ca kāryaḥ
jāmitrasthe bhūmijāsyāṃśake vā putreṇendor vīkṣite 'gniḥ pradeyaḥ
paraviṣayapurāptau sādhudevadvijasvāṃ kulajanavanitāṃś ca kṣmādhipo noparundhyāt
vigajaturaśastrānārtabhītāṃś ca hanyāc chubhatithidivasarkṣe hṛṣṭasainye viśet tu
digdāhakṣatajarajo 'śmavṛṣṭipātaiḥ nirghātakṣiticalanādivaikṛtaiś ca
yuddhānte mṛgaśakunaiś ca dīptanādaiḥ no bhadraṃ bhavati jite pari pārthivasya
śubhā mṛgapatatriṇo mṛdusamīraṇo dahlādakṛta grahāḥ sthūṭāmarīcayo dvigatareṇudindalaḥ
yad anyam api vikṛtai na vijayāvasāne bhavet tadā sukham akaṇṭakaṃ nṛpatir atti deśe ripuḥ
