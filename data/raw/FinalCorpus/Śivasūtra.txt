caitanyam ātmā
jñānaṃ bandhaḥ
yonivargaḥ kalāśarīram
jñānādhiṣṭhānaṃ mātṛkā
udyamo bhairavaḥ
śakticakrasaṃdhāne viśvasaṃhāraḥ
jñānaṃ jāgrat
svapno vikalpāḥ
aviveko māyā sauṣuptam
tritayabhoktā vīreśaḥ
vismayo yogabhūmikāḥ
icchā śaktir umā kumārī
dṛśyaṃ śarīram
śuddhatattvasaṃdhānād vāpaśuśaktiḥ
vitarka ātmajñānam
lokānandaḥ samādhisukham
śaktisaṃdhāne śarīrotpattiḥ
bhūtasaṃdhānabhūtapṛthaktvaviśvasaṃghaṭṭāḥ
śuddhavidyodayāc cakreśatvasiddhiḥ
mahāhradānusaṃdhānān mantravīryānubhavaḥ
cittaṃ mantraḥ
prayatnaḥ sādhakaḥ
vidyāśarīrasattā mantrarahasyam
garbhe cittavikāso 'viśiṣṭavidyāsvapnaḥ
vidyāsamutthāne svābhāvike khecarī śivāvasthā
gurur upāyaḥ
mātṛkācakrasaṃbodhaḥ śarīraṃ haviḥ
jñānam annam
vidyāsaṃhāre tadutthasvapnadarśanam
ātmā cittam
jñānaṃ bandhaḥ
kalādīnāṃ tattvānām aviveko māyā
śarīre saṃhāraḥ kalānām
nāḍīsaṃhārabhūtajayabhūtakaivalyabhūtapṛthaktvāni
mohāvaraṇāt siddhiḥ
mohajayād anantābhogāt sahajavidyājayaḥ
jāgrad dvitīyakaraḥ
nartaka ātmā
raṅgo 'ntarātmā
prekṣakāṇīndriyāṇi
dhīvaśāt sattvasiddhiḥ
siddhaḥ svatantrabhāvaḥ
yathā tatra tathānyatra
bījāvadhānam
āsanasthaḥ sukhaṃ hrade nimajjati
svamātrānirmāṇam āpādayati
vidyāvināśe janmavināśaḥ
kavargādiṣu māheśvaryādyāḥ paśumātaraḥ
triṣu caturthaṃ tailavad āsecyam
magnaḥ svacittena praviśet
prāṇasamācāre samadarśanam
madhye 'varaprasavaḥ
mātrāsv apratyayasaṃdhāne naṣṭasya punar utthānam
śivatulyo jāyate
śarīravṛttir vratam
kathā japaḥ
dānam ātmajñānam
yo 'vipastho jñāhetuś ca
svaśaktipracayo viśvam
sthitilayau
tatpravṛttāv apy anirāsaḥ saṃvettṛbhāvāt
sukhāsukhayor bahir mananam
tadvimuktas tu kevalī
mohapratisaṃhatas tu karmātmā
bhedatiraskāre sargāntarakarmatvam
karaṇaśaktiḥ svato 'nubhavāt
tripadādyanuprāṇanam
cittasthitivac charīrakaraṇabāhyeṣu
abhilāpād bahirgatiḥ saṃvāhyasya
tadārūḍhapramites tatkṣayāj jīvasaṃkṣayaḥ
bhūtakañcukī tadā vimukto bhūyaḥ patisamaḥ paraḥ
naisargikaḥ prāṇasambandhaḥ
nāsikāntarmadhyasaṃyamāt kim atra savyāpasavyasauṣumneṣu
bhūyaḥ syāt pratimīlanam
