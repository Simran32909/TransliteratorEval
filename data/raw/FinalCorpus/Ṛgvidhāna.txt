svayambhuve brahmaṇe viśva goptre namaskṛtvā mantra dṛgbhyaḥ tathā eva vivakṣuḥ asmi ṛgvidhānam purāṇam purā dṛṣṭam ṛṣibhiḥ mantra dṛgbhiḥ
mantrebhyaḥ mantra dṛgbhyaḥ ca samāmnāya anupūrvaśas karmaṇām ṛṣi dṛṣṭānām vidhim provāca śaunakaḥ
ṛṣibhiḥ vividhāḥ mantrāḥ dṛṣṭa adṛṣṭa prayojanāḥ prayojanāya ca uddiṣṭāḥ tasmin tasmin pradarśitāḥ nānā arthāni ca karmāṇi śānti puṣṭi āśrayāṇi ca siddhayaḥ ca tapaḥ mūlāḥ śraddadhānasya kurvataḥ
stuti ādayaḥ ye vikārāḥ pradiṣṭāḥ tathā arthavādāḥ ṛkṣu sūkteṣu ca eva tu tān śṛṇuṣva ucyamānān
āyuḥ svargaḥ draviṇam sūnavaḥ ca caturvidham proktam āśāsyam agre
anye kāmāḥ śataśas sampradiṣṭāḥ saṃstuvadbhiḥ ṛṣibhiḥ devatāḥ ca
siddhāḥ mantrāḥ vidhinā brāhmaṇasya
phalam yacchanti vidhivat prayuktāḥ
satyam teṣām sādhanam saṃyamaḥ ca śamaḥ titikṣā anasūyā damaḥ ca
tasmāt dvijaḥ praśānta ātmā japa homa parāyaṇaḥ tapasi adhyayane yuktaḥ bhavet bhūta anukampakaḥ
kṣatriyaḥ bāhu vīryeṇa taret āpadam ātmanaḥ dhanena vaiśya śūdrau tu japa homaiḥ dvijottamaḥ
tapasā svargam āpnoti
tapasā vindate mahat
tapaḥ yuktasya sidhyanti karmāṇi niyata ātmanaḥ vidveṣaṇam saṃvananam viṣa ghnam roga nāśanam
yena yena artham ṛṣiṇā yad artham devatāḥ stutāḥ
sa sa kāmaḥ samṛddhaḥ ca teṣām teṣām tathā tathā
tāni karmāṇi vakṣyāmi vidhānāni ca karmaṇām
puraścaraṇam ādau tu karmaṇām siddhi kārakam
svādhyāya abhyasanasya ādau prājāpatyam caret dvijaḥ
keśa śmaśru loma nakhān vāpayitvā āplutaḥ śuciḥ tiṣṭhet ahani
rātrau tu śuciḥ āsīta vāgyataḥ
satya vādī pavitrāṇi japet
vyāhṛtayaḥ tathā
oṃkāra ādyāḥ tu tāḥ japtvā sāvitrīm ca tad iti ṛcam āpaḥ hi stha iti sūktam tu śuddhavatyaḥ aghamarṣaṇam
śaṃvatyaḥ svastimatyaḥ ca pāvamānyaḥ tathā eva ca
sarvatra etat prayoktavyam ādau ante ca karmaṇām
ā sahasrāt ā śatāt vā daśa antam athavā japet oṃkāram vyāhṛtīḥ tisraḥ sāvitrīm athavā ayutam
tarpayitvā adbhiḥ ācāryān ṛṣīn chandāṃsi devatāḥ prapadyeta virūpākṣam raudram mantra gaṇam japan
anāryaiḥ na ca bhāṣeta na śūdraiḥ na api garhitaiḥ na rajasvalayā nāryā patitaiḥ na antyajaiḥ nṛbhiḥ na deva brāhmaṇa dviṣṭaiḥ na ācārya guru nindakaiḥ na mātṛ pitṛ vidviṣṭaiḥ
na avamanyeta kaṃcana
maṅgala ācāra yuktaḥ syāt tris ahnaḥ abhyupayan apaḥ
ante dvādaśa rātrasya sthālīpākam prakalpayet agnaye ca atha somāya tṛtīyām ca tayoḥ saha
vaiśvadevīm ca raudrīm ca juhuyāt uttare tatas avasānasya pataye tathā anumataye api ca
dhanvantaraye iti anyā gandharva apsarasām api
daśamī brāhmaṇaspatyā
parā tu brahmaṇe smṛtā sarasvatyai tathā viṣṇoḥ
antyā sauviṣṭakṛtī api
ājya āhutayaḥ eva ādau
sthālīpāke hute punar hutvā agnim tarpayet viprān
śuciḥ bhuñjīta vāgyataḥ
tatas śeṣam vidhānena śuciḥ bhuñjīta vāgyataḥ
kṛcchrāṇām eṣa sarveṣām vidhiḥ uktaḥ anupūrvaśas prājāpatya atikṛcchrasya tathā sāṃtapanasya ca parākasya ca kṛcchrasya vidhiḥ cāndrāyaṇasya ca
ekena śuddhim āpnoti
dvābhyām pāpaiḥ pramucyate
tribhiḥ sidhyanti mantrāḥ ca mucyate ca upapātakaiḥ caturbhiḥ bhrūṇahatyāyāḥ tathā eva ayājya yājanāt
pañcabhiḥ pātakaiḥ sarvaiḥ duṣkṛtaiḥ ca pramucyate
taptakṛcchreṇa sarvāṇi pāpāni pratibādhate
cāndrāyaṇam saha ādi antam ebhiḥ kṛcchraiḥ samam smṛtam
tribhiḥ cāndrāyaṇaiḥ pūtaḥ brahma lokam samaśnute
aṣṭābhiḥ devatāḥ sākṣāt paśyeta vara dāḥ tathā
chandāṃsi daśabhiḥ jñātvā sarvān kāmān samaśnute
tri aham prātar tri aham sāyam tri aham adyāt a yācitam
tri aham param cana aśnīyāt prājāpatyam caran dvijaḥ
ekaikam grāsam aśnīyāt tri ahāṇi trīṇi pūrvavat
tri aham ca upavaset antyam atikṛcchram caran dvijaḥ
go mūtram gomayam kṣīram dadhi sarpiḥ kuśa udakam eka rātra upavāsaḥ ca kṛcchraḥ sāṃtapanaḥ smṛtaḥ
etam eva tri ahaiḥ yuktam mahāsāṃtapanam viduḥ
upavāsaḥ tu sapta aham śiśusāṃtapanam smṛtam
taptakṛcchraṃ caran vipro jalakṣīraghṛtānilān
pratitryahaṃ pibed uṣṇānt sakṛt snāyī samāhitaḥ
niyatas tu pibed apaḥ prājāpatyavidhiḥ smṛtaḥ
yatikṛcchraṃ vadanty etad rapasām apanodanam
yatātmano 'pramattasya dvādaśāham abhojanam
parāko nāma kṛcchro 'yaṃ sarvapāpāpanodanaḥ
ekaikaṃ hrāsayet piṇḍaṃ kṛṣṇe śukle ca vardhayet
upaspṛśaṃs triṣavaṇam etac cāndrāyaṇaṃ vratam
etam eva vidhiṃ kṛtsnam ācared yavamadhyame
śuklapakṣādi niyataḥ caraṃś cāndrāyaṇavratam
caturaḥ prātar aśnīyād vipraḥ piṇḍān kṛtāhnikaḥ
caturo 'stamite sūrye śiśucāndrāyaṇaṃ smṛtam
aṣṭāv aṣṭau samaśnīyāt piṇḍān madhyaṃdine sthite
niyatātmā haviṣyasya yaticāndrāyaṇavratam
yathākathaṃcit piṇḍānāṃ tisro 'śītīḥ samāhitaḥ
māsenāśnan haviṣyasya candrasyaiti salokatām
etad rudrās tathādityā vasavaś cācaran vratam
sarvākuśalamokṣāya marutaś carbhubhiḥ saha
yāvakaḥ saptarātraṃ tu pātavyo niyatātmanā
sthānāsanatrisavanair japatā pāvanāni ca
ekaikaṃ saptarātreṇa punāti vidhivat kṛtaḥ
tvagasṛkpiśitāsthīni medomajjānam eva ca
ekaikaṃ saptarātraṃ tu tvagādīnāṃ viśodhanam
ebhir vratair vipūtātmā kuryāt karmāṇy atandritaḥ
iṣṭān kāmān tataḥ sarvān avāpnoti na saṃśayaḥ
kaṇapiṇyākatakrāṇām ekaikam śodhanaṃ bhavet
śuddhātmā karma kurvīta satyavādī jitendriyaḥ
evaṃ śuddhasya karmāṇi mantrair vakṣyāmi tadyathā
trirātram evopavased āditaḥ sarvakarmaṇām
trīṇi naktāni vā kuryāt tataḥ karma samārabhet
nityaprayogināṃ caiva prayogādau vrataṃ tryaham
upariṣṭād upavaset kṛtvā vā sāṃnipātikam
āyuṣyāṇyeva karmāṇi mantrayuktaḥ samārabhet
śamvatyaḥ svastimatyaśca japeta trivṛtarcaḥ
araṇye codite sūrye diśaṃ prāpyāparājitām
prācīm athottarāṃ vāpi śucau deśe samāhitaḥ
savāsāḥ saśirasko 'psu snātvābhyukṣya japed dvijaḥ
śuddhavatyas tathābvatyaḥ pāvamānyo 'ghamarṣaṇam
evaṃ trir āplutya śuciḥ prāṇāyāmānt samācaret
trīn ṣaḍ aṣṭau dvādaśa vā ṣoḍaśāṣṭādaśāpi vā
