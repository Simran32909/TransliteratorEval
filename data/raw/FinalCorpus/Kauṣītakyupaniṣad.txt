citraḥ ha vai gārgyāyaṇiḥ yakṣyamāṇaḥ āruṇim vavre
sa ha putram śvetaketum prajighāya yājaya iti
tam ha āsīnam papraccha gautamasya putra asti saṃvṛtam loke yasmin mā dhāsyasi anyatamaḥ vā adhvā tasya mā aloke dhāsyasi iti
sa ha uvāca na aham etat veda hanta ācāryam pṛcchāni iti
sa ha pitaram āsādya papraccha iti iti mā aprākṣīt katham pratibravāṇi iti
sa ha uvāca aham api etat na veda sadasi eva vayam svādhyāyam adhītya harāmahe yat naḥ pare dadati ehi ubhau gamiṣyāvaḥ iti
sa ha samidh pāṇiḥ citram gārgyāyaṇim praticakrama
upāyāni iti tam ha uvāca
brahma arghaḥ asi gautama yaḥ na mānam upāgāḥ ehi vi eva tvā jñapayiṣyāmi iti
sa ha uvāca
ye vai ke ca asmāt lokāt prayanti candramasam eva te sarve gacchanti
teṣām prāṇaiḥ pūrva pakṣe āpyāyate
tān apara pakṣeṇa prajanayati
etat vai svargasya lokasya dvāram yat candramāḥ
tam yaḥ pratyāha tam atisṛjate
atha yaḥ enam na pratyāha tam iha vṛṣṭiḥ bhūtvā varṣati
saḥ iha kīṭaḥ vā pataṅgaḥ vā matsyaḥ vā śakuniḥ vā siṃhaḥ vā varāhaḥ vā parasvān vā śārdūlaḥ vā puruṣaḥ vā anyaḥ vā teṣu teṣu sthāneṣu pratyājāyate yathākarma yathāvidyam
tam āgatam pṛcchati kaḥ asi iti
taṃ pratibrūyād vicakṣaṇād ṛtavo reta ābhṛtaṃ pañcadaśāt prasūtāt pitryāvatas tan mā puṃsi kartaryerayadhvaṃ puṃsā kartrā mātari māsiṣikta
sa upajāya upajāyamāno dvādaśena trayodaśopamāsaḥ
dvādaśatrayodaśena pitrā
saṃ tad vide 'haṃ prati tad vide 'haṃ tan ma ṛtavo 'mṛtyava ābharadhvam
tena satyena tena tapasa ṛturasmyārtavo 'smi ko 'smi tvam asmi
iti tam atisṛjate
sa etaṃ devayānaṃ panthānam āpadyāgnilokam āgacchati
sa vāyulokam
sa ādityalokam
sa varuṇalokam
sa indralokam
sa prajāpatilokam
sa brahmalokam
tasya ha vā etasya lokasyāro hradaḥ
muhūrtā yaṣṭihāḥ
vijarā nadī
ilyo vṛkṣaḥ
sālajyaṃ saṃsthānam
aparājitam āyatanam
indraprajāpatī dvāragopau
vibhu pramitam
vicakṣaṇāsandī
amitaujāḥ paryaṅkaḥ
priyā ca mānasī
pratirūpā ca cākṣuṣī
puṣpāṇyādāyāvayato vai ca jagāni
ambāścāmbāyavīścāpsarasaḥ
āmbayā nadyaḥ
sa āgacchaty āraṃ hradam
taṃ manasātyeti
tam ṛtvā saṃprativido majjanti
sa āgacchati muhūrtān yaṣṭihān
te 'smādapadravanti
sa āgacchati vijarāṃ nadīm
tāṃ manasaivātyeti
tat sukṛtaduṣkṛte dhunute
tasya priyā jñātayaḥ sukṛtam upayanti
apriyā duṣkṛtam
tad yathā rathena dhāvayan rathacakre paryavekṣetaivam ahorātre paryavekṣata evaṃ sukṛtaduṣkṛte sarvāṇi ca dvandvāni
sa eṣa visukṛto viduṣkṛto brahma vidvān brahmaivābhipraiti
tam itthaṃvid āgacchati
taṃ brahmāha abhidhāvata mama yaśasā
vijarāṃ vā ayaṃ nadīṃ prāpat
na vā ayaṃ jarayiṣyatīti
taṃ pañcaśatānyapsarasāṃ pratiyanti śataṃ mālyahastāḥ śatam āñjanahastāḥ śataṃ cūrṇahastāḥ śataṃ vāsohastāḥ śataṃ phalahastāḥ
taṃ brahmālaṅkāreṇālaṃkurvanti
sa brahmālaṅkāreṇālaṃkṛto vidvān brahmābhipraiti
sa āgacchatīlyaṃ vṛkṣam
taṃ brahmagandhaḥ praviśati
sa āgacchati sālajyaṃ saṃsthānam
taṃ brahmarasaḥ praviśati
sa āgacchatyaparājitam āyatanam
taṃ brahmatejaḥ praviśati
sa āgacchatīndraprajāpatī dvāragopau
tāvasmād apadravataḥ
sa āgacchati vibhu pramitam
taṃ brahmayaśaḥ praviśati
sā āgacchati vicakṣaṇām āsandīm
bṛhadrathantare sāmanī pūrvau pādau
śyaitanaudhase cāparau pādau
vairūpavairāje anūcye
śākvararaivate tiraścī
sā prajñā
prajñayā hi vipaśyati
saḥ āgacchati amitaujasam paryaṅkam
sa prāṇaḥ
tasya bhūtam ca bhaviṣyat ca pūrvau pādau śrīḥ ca irā ca aparau
bhadra yajñāyajñīye śīrṣaṇye
ṛcaḥ ca sāmāni ca prācīna ātānāni yajūṃṣi tiraścīnāni
soma aṃśavaḥ upastaraṇam
udgīthaḥ apaśrayaḥ
śrīḥ upabarhaṇam
tasmin brahmā āste
tam itthaṃvid pādena eva agre ārohati
tam brahmā āha kaḥ asi iti
tam pratibrūyāt ṛtuḥ asmi ārtavaḥ asmi ākāśāt yoneḥ sambhūtaḥ retaḥ saṃvatsarasya tejaḥ bhūtasya bhūtasya ātmā bhūtasya bhūtasya tvam ātmā asi yaḥ tvam asi saḥ aham asmi iti
tam āha kaḥ aham asmi iti
satyam iti brūyāt
kiṃ tad yat satyam iti
yad anyad devebhyaśca prāṇebhyaśca tat sat
atha yad devāśca prāṇāśca tat tyaṃ tad ekayā vācābhivyāhriyate sattyam iti
etāvad idaṃ sarvam
idaṃ sarvam asi
ityevainaṃ tad āha
tad etad ṛkślokenābhyuktam
yajūdaraḥ sāmaśirā asāvṛṅmūrtir avyayaḥ
sa brahmeti sa vijñeya ṛṣirbrahmamayo mahān
iti
tam āha
kena me pauṃsnāni nāmānyāpnoṣīti
prāṇeneti brūyāt
kena napuṃsakānīti
manaseti
kena strīnāmānīti
vāceti
kena gandhān iti
ghrāṇeneti
kena rūpāṇīti
cakṣuṣeti
kena śabdān iti
śrotreṇeti
kenānnarasān iti
jihvayeti
kena karmāṇīti
hastābhyām iti
kena sukhaduḥkhe iti
śarīreṇeti
kenānandaṃ ratiṃ prajātim ityupastheneti
kenetyā iti
pādābhyām iti
kena dhiyo vijñātavyaṃ kāmān iti
prajñayaiveti brūyāt
tam āha āpo vai khalu me lokam
ayaṃ te 'sāviti
sā yā brahmaṇo jitir yā vyaṣṭis tāṃ jitiṃ jayati tāṃ vyaṣṭiṃ vyaśnute ya evaṃ veda ya evaṃ veda
prāṇo brahmeti ha smāha kauṣītakiḥ
tasya ha vā etasya prāṇasya brahmaṇo mano dūtam
cakṣur goptṛ
śrotraṃ saṃśrāvayitṛ
vāk pariveṣṭrī
sa yo ha vā etasya prāṇasya brahmaṇo mano dūtam veda dūtavān bhavati
yaś cakṣur goptṛ goptṛmān bhavati
yaḥ śrotraṃ saṃśrāvayitṛ saṃśrāvayitṛmān bhavati
yo vācaṃ pariveṣṭrīm pariveṣṭrīmān bhavati
tasmai vā etasmai prāṇāya brahmaṇa etāḥ sarvā devatā ayācamānāya baliṃ haranti
evaṃ haivāsmai sarvāṇi bhūtāny ayācamānāyaiva baliṃ haranti ya evaṃ veda
tasyopaniṣan na yāced iti
tad yathā grāmaṃ bhikṣitvālabdhvopaviśen nāham ato dattam aśnīyām iti
ya evainaṃ purastāt pratyācakṣīraṃsta evainam upamantrayante dadāma ta iti
eṣa dharmo 'yācato bhavati
annadās tv evainam upamantrayante dadāma ta iti
