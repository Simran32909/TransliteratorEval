uktāni vaitānikāni
gṛhyāni vakṣyāmaḥ
trayaḥ pākayajñāḥ hutāḥ agnau hūyamānāḥ anagnau prahutāḥ brāhmaṇa bhojane brahmaṇi hutāḥ
atha api ṛcaḥ udāharanti
yaḥ samidhā ya āhutī yo vedeneti
samidham evāpi śraddadhāna ādadhanmanyeta yaja idam iti namastasmai ya āhutyā yo vedeneti vidyayā evāpyasti prītistadetatpaśyannṛṣiruvāca
agorudhāya gaviṣe dyukṣāya dasmyaṃ vacaḥ
ghṛtāt svādīyo madhunaśca vocateti
vaca eva ma idaṃ ghṛtācca madhunaśca svādīyo 'sti prītiḥ svādīyo 'stvityeva tad āha
ā te agna ṛcā havirhṛdā taṣṭam bharāmasi
te te bhavantūkṣaṇa ṛṣabhāso vaśā uteti
eta eva ma ukṣāṇaśca ṛṣabhāśca vaśāśca bhavanti ya imaṃ svādhyāyam adhīyata iti
yo namasā svadhvara iti namaskāreṇa vai khalvapi na vai devā namaskāramati yajño vai nama iti hi brāhmaṇaṃ bhavati
atha sāyam prātar siddhasya haviṣyasya juhuyāt agnihotra devatebhyaḥ somāya vanaspataye agnīṣomābhyām indra agnibhyām dyāvāpṛthivībhyām dhanvantaraye indrāya viśvebhyaḥ devebhyaḥ brahmaṇe
svāhā iti atha bali haraṇam etābhyaḥ ca eva devatābhyaḥ adbhyaḥ oṣadhi vanaspatibhyaḥ gṛhāya gṛha devatābhyaḥ vāstu devatābhyaḥ
indrāya indra puruṣebhyaḥ yamāya yama puruṣebhyaḥ varuṇāya varuṇa puruṣebhyaḥ somāya soma puruṣebhyaḥ iti pratidiśam
brahmaṇe brahma puruṣebhyaḥ iti madhye
viśvebhyaḥ devebhyaḥ sarvebhyaḥ bhūtebhyaḥ divācāribhyaḥ iti divā
naktaṃcāribhyaḥ iti naktam
rakṣobhyaḥ iti uttaratas
svadhā pitṛbhyaḥ iti prācīnāvītī śeṣam dakṣiṇā ninayet
atha khalu yatra kva ca hoṣyant syāt iṣu mātra avaram sarvatas sthaṇḍilam upalipya ullikhya ṣaḍ lekhāḥ udak āyatām paścāt prāc āyate nānā antayoḥ tisraḥ madhye tat abhyukṣya agnim pratiṣṭhāpya anvādhāya parisamuhya paristīrya purastāt dakṣiṇatas paścāt uttaratas iti udak saṃstham tūṣṇīm paryukṣaṇam
pavitrābhyām ājyasya utpavanam
a pracchinna agrau anantargarbhau prādeśa mātrau kuśau nānā antayoḥ gṛhītvā aṅguṣṭha upakaniṣṭhikābhyām uttānābhyām pāṇibhyām savituḥ tvā prasave utpunāmi acchidreṇa pavitreṇa vasoḥ sūryasya raśmibhiḥ iti prāk utpunāti sakṛt mantreṇa dvis tūṣṇīm
kṛtākṛtam ājya homeṣu paristaraṇam
ājyabhāgau
tathā ājyabhāgau pākayajñeṣu
brahmā ca dhanvantari yajña śūlagava varjam
amuṣmai svāhā iti juhuyāt
agniḥ indraḥ prajāpatiḥ viśve devāḥ brahmā iti anādeśe
eka barhiḥ idhma ājya sviṣṭakṛtaḥ syuḥ tulya kālāḥ
tat eṣā abhi yajña gāthā gīyate
pākayajñānt samāsādya eka ājyān eka barhiṣaḥ eka sviṣṭakṛtaḥ kuryāt nānā api sati daivate iti
udagayane āpūryamāṇapakṣe kalyāṇe nakṣatre caula karma upanayana godāna vivāhāḥ
sārvakālam eke vivāham
teṣām purastāt catasraḥ ājya āhutīḥ juhuyāt agne āyūṃṣi pavase iti tisṛbhiḥ prajāpate na tvat etāni anyaḥ iti ca vyāhṛtibhiḥ vā
samuccayam eke
nā eke kāṃcana
tvam aryamā bhavasi yat kanīnām iti vivāhe caturthīm
kulam agre parīkṣeta ye mātṛtaḥ pituḥ ca iti yathā uktam purastāt
buddhimate kanyām prayacchet
buddhi rūpa śīla lakṣaṇa sampannām arogām upayacchet
durvijñeyāni lakṣaṇāni
aṣṭau piṇḍān kṛtvā ṛtam agre prathamam jajñe ṛte satyam pratiṣṭhitam yat iyam kumārī abhijātā tat iyam iha pratipadyatām yat satyam tat dṛśyatām iti piṇḍān abhimantrya kumārīm brūyāt eṣām ekam gṛhāṇa iti
kṣetrāt _ ubhayataḥsasyāt gṛhṇīyāt annavatī asyāḥ prajā bhaviṣyati iti vidyāt goṣṭhāt paśumatī vedi purīṣāt brahma varcasvinī avidāsinaḥ hradāt sarva sampannā devanāt kitavī catuṣpathāt dvi pravrājinī iriṇāt adhanyā śmaśānāt pati ghnā
alaṃkṛtya kanyām udaka pūrvām dadyāt
eṣa brāhmaḥ vivāhaḥ
tasyām jātaḥ dvādaśa avarān dvādaśa parān punāti ubhayatas
ṛtvije vitate karmaṇi dadyāt alaṃkṛtya
saḥ daivaḥ
daśa avarān daśa parān punāti ubhayatas
saha dharmam carataḥ iti prājāpatyaḥ
aṣṭau avarān aṣṭau parān punāti ubhayatas
gomithunam dattvā upayaccheta
saḥ ārṣaḥ
sapta avarān sapta parān punāti ubhayatas
mithas samayam kṛtvā upayaccheta
saḥ gāndharvaḥ
dhanena upatoṣya upayaccheta
saḥ āsuraḥ
suptānām pramattānām _ apaharet
saḥ paiśācaḥ
hatvā bhittvā ca śīrṣāṇi rudatīm rudadbhyaḥ haret
saḥ rākṣasaḥ
atha khalu uccāvacāḥ janapada dharmāḥ grāma dharmāḥ ca
tān vivāhe pratīyāt
yat tu samānam tat vakṣyāmaḥ
paścāt agneḥ dṛṣadam aśmānam pratiṣṭhāpya uttara purastāt uda kumbham samanvārabdhāyām hutvā tiṣṭhan pratyak mukhaḥ prāc mukhyāḥ āsīnāyāḥ gṛbhṇāmi te saubhaga tvāya hastam iti aṅguṣṭham eva gṛhṇīyāt _ kāmayīta pumāṃsaḥ eva mama putrāḥ jāyeran iti aṅgulīḥ eva strī kāmaḥ romānte hastam sa aṅguṣṭham ubhaya kāmaḥ
pradakṣiṇam agnim uda kumbham ca tris pariṇayan japati amaḥ aham asmi sā tvam sā tvam asi amaḥ aham
dyaur ahaṃ pṛthivī tvaṃ sāmāhaṃ ṛk tvam
tāv ehi vivahāvahai prajāṃ prajanayāvahai
sampriyau rociṣṇū sumanasyamānau jīveva śaradaḥ śatam iti
pariṇīya pariṇīya aśmānam ārohayati imam aśmānam āroha aśmā iva tvam sthirā bhava
sahasva pṛtanāyato 'bhitiṣṭha pṛtanyata iti
vadhū añjalau upastīrya bhrātā bhrātṛ sthānaḥ _ dvis lājān āvapati tris jāmadagnyānām
pratyabhighārya haviḥ avattam ca eṣa avadāna dharmaḥ
aryamaṇaṃ nu devaṃ kanyā agnim ayakṣata
sa imāṃ devo 'ryamā preto muñcātu nāmutaḥ svāhā
varuṇaṃ nu devaṃ kanyā agnim ayakṣata
sa imāṃ devo varuṇaḥ preto muñcātu nāmutaḥ svāhā
pūṣaṇaṃ nu devaṃ kanyā agnim ayakṣata
saḥ imām devaḥ pūṣā pretaḥ muñcātu na amutas _ iti a vicchindatī añjalim srucā iva juhuyāt
a pariṇīya śūrpa puṭena abhyātmam tūṣṇīm caturtham
opya upya ha eke lājān pariṇayanti
tathā uttame āhutiḥ na saṃnipatataḥ
atha asyai śikhe vimuñcati _ kṛte bhavataḥ ūrṇā stuke keśapakṣayoḥ baddhe bhavataḥ pra tvā muñcāmi varuṇasya pāśāt iti
uttarām uttarayā
atha enām aparājitāyām diśi sapta padāni abhyutkrāmayati
putrān vindāvahai bahūṃs te santu jaradaṣṭaya iti
ubhayayoḥ saṃnidhāya śirasī uda kumbhena avasicya brāhmaṇyāḥ ca vṛddhāyāḥ jīva patyāḥ jīva prajāyāḥ agāre etām rātrim vaset
dhruvam arundhatīm saptarṣīn iti dṛṣṭvā vācam visṛjeta jīva patnī prajām vindeya iti
prayāṇa upapadyamāne pūṣā tveto nayatu hastagṛhyeti yānam ārohayet
aśmanvatī rīyate saṃrabhadhvam ity ardharcena nāvam ārohayet
uttareṇotkramayet
jīvaṃ rudantīti rudatyām
vivāhāgnim agrato 'jasraṃ nayanti
kalyāṇeṣu deśavṛkṣacatuṣpatheṣu mā vidan paripanthina iti japet
vāse vāse sumaṅgalīr iyaṃ vadhūr itīkṣakān īkṣeta
iha priyaṃ prajayā te samṛdhyatām iti gṛhaṃ praveśayet
vivāhāgnim upasamādhāya paścād asyānaḍuhaṃ carmāstīrya prāggrīvam uttaraloma tasminn upaviṣṭāyāṃ samanvārabdhāyām ā naḥ prajāṃ janayatu prajāpatir iti catasṛbhiḥ pratyṛcaṃ hutvā samañjantu viśve devā iti dadhnaḥ prāśya pratiprayacched ājyaśeṣeṇa vānakti hṛdaye
ata ūrdhvam akṣārālavaṇāśinau brahmacāriṇāvalaṃkurvāṇāvadhaḥśāyinau syātām trirātraṃ dvādaśarātram
saṃvatsaraṃ vaika ṛṣir jāyata iti
caritavrataḥ sūryāvide vadhūvastraṃ dadyāt
annaṃ brāhmaṇebhyaḥ
atha svastyayanaṃ vācayīta
pāṇigrahaṇādi gṛhyaṃ paricaret svayaṃ patny api vā putraḥ kumāry antevāsī vā
nityānugṛhītaḥ syāt
yadi tūpaśāmyet patny upavased ity eke
tasyāgnihotreṇa prāduṣkaraṇahomakālau vyākhyātau
haumyaṃ ca māṃsavarjam
kāmaṃ tu vrīhiyavatilaiḥ
agnaye svāheti sāyaṃ juhuyāt sūryāya svāheti prātas tūṣṇīṃ dvitīye ubhayatra
atha pārvaṇasthālīpākaḥ
tasya darśapūrṇamāsābhyām upavāsaḥ
idhmābarhiṣoś ca saṃnahanam
devatāś copāṃśuyājendramahendravarjam
kāmyā itarāḥ
tasyai tasyai devatāyai caturaś caturo muṣṭīn nirvapati pavitre antardhāya amuṣmai tvā juṣṭaṃ nirvapāmīti
athainān prokṣati yathāniruptam amuṣmai tvā juṣṭaṃ prokṣāmīti
avahatāṃstriḥ phalīkṛtān nānā śrapayet
samopya vā
yadi nānā śrapayed vibhajya taṇḍulān abhimṛśed idam amuṣmā idam amuṣmā iti
yady u vai samopya vyuddhāram juhuyāt
śṛtāni havīṃṣyabhighārya udag udvāsya barhiṣy āsādyedhmam abhighāryāyaṃ ta idhma ātmā jātavedas tenedhyasva vardhasva ceddha vardhaya ca asmān prajayā paśubhir brahmavarcasenānnādyena samedhaya svāhā iti
tūṣṇīm āghārāvāghārya ājyabhāgau juhuyād agnaye svāhā somāya svāheti
uttaram āgneyam dakṣiṇam saumyam
vijñāyate cakṣuṣī vā ete yajñasya yad ājyabhāgau
tasmāt puruṣasya pratyaṅmukhasyāsīnasya dakṣiṇam akṣy uttaram bhavaty uttaraṃ dakṣiṇam
madhye havīṃṣi pratyaktaram vā prāksaṃsthāny udaksaṃsthāni vā
uttarapurastāt sauviṣṭakṛtam
madhyāt pūrvārdhācca haviṣo 'vadyati
madhyāt pūrvārdhāt paścārdhād iti pañcāvattinām
uttarārdhāt sauviṣṭakṛtam
nātra havīṃṣi pratyabhighārayati
yad asya karmaṇo 'tyarīricam yad vā nyūnam ihākaram agniṣ ṭat sviṣṭakṛd vidvānt sarvaṃ sviṣṭaṃ suhutaṃ karotu me agnaye sviṣṭakṛte suhutahute sarvaprāyaścittāhutīnāṃ kāmānāṃ samardhayitre sarvānnaḥ kāmānt samardhaya svāheti
barhiṣi pūrṇapātraṃ ninayet
eṣo 'vabhṛthaḥ
pākayajñānām etat tantram
havirucchiṣṭaṃ dakṣiṇā
atha paśu kalpaḥ
uttaratas agneḥ śāmitrasya āyatanam kṛtvā pāyayitvā paśum āplāvya purastāt pratyak mukham avasthāpya agnim dūtam iti dvābhyām hutvā sa palāśayā ārdra śākhayā paścāt upaspṛśet amuṣmai tvā juṣṭam upākaromi iti
vrīhi yavamatībhiḥ adbhiḥ purastāt prokṣati amuṣmai tvā juṣṭam prokṣāmi iti
tāsām pāyayitvā dakṣiṇam anu bāhum śeṣam ninayet
āvṛtā eva paryagnikṛtvā udañcam nayanti
tasya purastāt ulmukam haranti
śāmitraḥ eṣa bhavati
vapāśrapaṇībhyām kartā paśum anvārabhate kartāram yajamānaḥ
paścāt śāmitrasya prāc śirasam pratyak śirasam vā udak pādam saṃjñapya purā nābheḥ tṛṇam antardhāya vapām utkhidya vapām avadāya vapāśrapaṇībhyām parigṛhya adbhiḥ abhiṣicya śāmitre pratāpya agreṇa enam agnim hṛtvā dakṣiṇatas āsīnaḥ śrapayitvā parītya juhuyāt
etasmin eva agnau sthālīpākam śrapayanti
ekādaśa paśoḥ avadānāni sarva aṅgebhyaḥ avadāya śāmitre śrapayitvā hṛdayam śūle pratāpya sthālīpākasya agratas juhuyāt avadānaiḥ vā saha
ekaikasya avadānasya dvis dvis avadyati
āvṛtā eva hṛdaya śūlena caranti
caitya yajñe prāk sviṣṭakṛtaḥ caityāya balim haret yadi u vai videśa stham palāśa dūtena
yatra vettha vanaspate iti etayā ṛcā dvau piṇḍau kṛtvā vīvadhe abhyādhāya dūtāya prayacchet imam tasmai balim hara iti ca enam brūyāt
ayam tubhyam iti yaḥ dūtāya
pratibhayam ced antarā śastram api kiṃcid
nāvyā ced nadī antarā plava rūpam api kiṃcid anena taritavyam iti
dhanvantari yajñe brāhmaṇam agnim ca antarā purohitāya agre balim haret
_ garbhalambhanam puṃsavanam anavalobhanam ca
upoṣitāyāḥ
_ na adhīyāt tṛtīye garbha māse tiṣyeṇa upoṣitāyāḥ sarūpa vatsāyāḥ goḥ dadhani dvau dvau tu māṣau yavam ca dadhi prasṛtena prāśayet
kim pibasi kim pibasi iti pṛṣṭā puṃsavanam puṃsavanam iti tris pratijānīyāt
evam trīn prasṛtān
atha asyai maṇḍala āgāra chāyāyām dakṣiṇāyām nāsikāyām a jītām oṣadhīm nastas karoti
prajāvat jīvaputrābhyām ha eke
prājāpatyasya sthālīpākasya hutvā hṛdaya deśam asyāḥ ālabheta
yatte susīme hṛdaye hitam antaḥ prajāpatau
manye 'haṃ māṃ tadvidvāṃsaṃ māhaṃ pautram agham niyāmiti
caturthe garbha māse sīmantonnayanam
āpūryamāṇapakṣe yadā puṃsā nakṣatreṇa candramāḥ yuktaḥ syāt atha agnim upasamādhāya paścāt asya ānaḍuham carma āstīrya prāk grīvam uttara loma tasmin upaviṣṭāyām samanvārabdhāyām dhātā dadātu dāśuṣe iti dvābhyām rākām aham iti dvābhyām nejameṣa prajāpate na tvat etāni anyaḥ iti ca
atha asyai yugmena śalāṭu grapsena treṇyā ca śalalyā tribhiḥ ca kuśa piñjūlaiḥ ūrdhvam sīmantam vyūhati bhūḥ bhuvaḥ svar om iti tris catuḥ vā
vīṇā gāthinau saṃśāsti somam rājānam saṃgāyetām iti
somaḥ naḥ rājā avatu mānuṣīḥ prajāḥ niviṣṭa cakrā asau iti yām nadīm upavasitāḥ bhavanti
brāhmaṇyaḥ ca vṛddhāḥ jīva patyaḥ jīva prajāḥ yat yat upadiśeyuḥ tat tat kuryuḥ
ṛṣabhaḥ dakṣiṇā
kumāram jātam purā anyaiḥ ālambhāt sarpiḥ madhunī hiraṇya nikāṣam hiraṇyena prāśayet pra te dadāmi madhunaḥ ghṛtasya vedam savitrā prasūtam maghonām āyuṣmān guptaḥ devatābhiḥ śatam jīva śaradaḥ loke asmin iti
karṇayoḥ upanidhāya medhājananam japati
medhāṃ te 'śvinau devāv ādhattāṃ puṣkarasrajāv iti
aṃsāv abhimṛśaty aśmā bhava paraśur bhava hiraṇyam astṛtaṃ bhava
vedo vai putranāmāsi sa jīva śaradaḥ śatam iti indra śreṣṭhāni draviṇāni dhehy asme prayandhi maghavann ṛjīṣinn iti ca
nāma ca asmai dadyuḥ ghoṣavat ādi antar antastham abhiniṣṭāna antam dvi akṣaram catur akṣaram vā
dvi akṣaram pratiṣṭhā kāmaḥ catur akṣaram brahmavarcasa kāmaḥ
yugmāni tu eva puṃsām ayujāni strīṇām
abhivādanīyam ca samīkṣeta
tat mātā pitarau vidyātām ā upanayanāt
pravāsāt etya putrasya śiraḥ parigṛhya japati aṅgāt aṅgāt sambhavasi hṛdayāt adhi jāyase ātmā vai putra nāmā asi sa jīva śaradaḥ śatam iti mūrdhani tris avaghrāya
āvṛtā eva kumāryai
ṣaṣṭhe māsi annaprāśanam
ājam annādya kāmaḥ taittiram brahmavarcasa kāmaḥ ghṛta odanam tejaskāmaḥ
dadhi madhu ghṛta miśram annam prāśayet annapate annasya naḥ dehi anamīvasya śuṣmiṇaḥ pra pradātāram tāriṣaḥ ūrjam naḥ dhehi dvipade catuṣpadāya iti
āvṛtā eva kumāryai
tṛtīye varṣe caulam yathā kula dharmam vā
uttaratas agneḥ vrīhi yava māṣa tilānām pṛthak pūrṇa śarāvāṇi nidadhāti
paścāt kārayiṣyamāṇaḥ mātuḥ upasthe ānaḍuham gomayam nave śarāve śamī parṇāni ca upanihitāni bhavanti
mātuḥ pitā dakṣiṇatas ekaviṃśati kuśa piñjūlāni ādāya
brahmā vā etāni dhārayet
paścāt kārayiṣyamāṇasya avasthāya śīta uṣṇāḥ apaḥ samānīya uṣṇena vāyo udakena ihi iti
tāsām gṛhītvā navanītam dadhi drapsān vā pradakṣiṇam śiraḥ tris undati aditiḥ keśān vapatu āpaḥ undantu varcase iti
dakṣiṇe keśa pakṣe trīṇi trīṇi kuśa piñjūlāni abhi ātma agrāṇi nidadhāti oṣadhe trāyasva enam iti
svadhite mā enam hiṃsīḥ iti niṣpīḍya lauhena kṣureṇa pracchinatti yena āvapat savitā kṣureṇa somasya rājñaḥ varuṇasya vidvān tena brahmāṇaḥ vapata idam asya āyuṣmān jaradaṣṭiḥ yathā asat iti
pracchidya pracchidya prāc agrām śamī parṇaiḥ saha mātre prayacchati
tān ānaḍuhe gomaye nidadhāti
yena dhātā bṛhaspateḥ agneḥ indrasya ca āyuṣe avapat tena te āyuṣe vapāmi suślokyāya svastaye iti dvitīyam
yena bhūyaś ca rātryām jyok ca paśyāti sūryaṃ tena ta āyuṣe vapāmi suślokyāya svastaya iti tṛtīyam
sarvaiḥ mantraiḥ caturtham
evam uttaratas tris
kṣura tejaḥ nimṛjet yat kṣureṇa marcayatā supeśasā vaptā vapasi keśān śuddhim śiraḥ mā asya āyuḥ pramoṣīḥ iti
nāpitam śiṣyāt śīta uṣṇābhiḥ adbhiḥ ap artham kurvāṇaḥ a kṣaṇvan kuśalī kuru iti
yathā kula dharmam keśa veśān kārayet
āvṛtā eva kumāryai
etena godānam
ṣoḍaśe varṣe
keśaśabde tu śmaśruśabdān kārayet
śmaśrūṇīhondati
śuddhiṃ śiro mukham māsyāyuḥ pramoṣīr iti
keśaśmaśrulomanakhāny udaksaṃsthāni kurv iti saṃpreṣyati
āplutya vāgyataḥ sthitvāhaḥśeṣam ācāryasakāśe vācaṃ visṛjeta varaṃ dadāmīti
gomithunaṃ dakṣiṇā
saṃvatsaram ādiśet
aṣṭame varṣe brāhmaṇam upanayet
garbhāṣṭame vā
ekādaśe kṣatriyam
dvādaśe vaiśyam
ā ṣoḍaśād brāhmaṇasyānatītaḥ kālaḥ
ā dvāviṃśāt kṣatriyasya
ā caturviṃśād vaiśyasya
ata ūrdhvaṃ patitasāvitrīkā bhavanti
nainān upanayen nādhyāpayen na yājayen na ebhir vyavahareyuḥ
alaṃkṛtaṃ kumāraṃ kuśalīkṛtaśirasam ahatena vāsasā saṃvītam aiṇeyena vājinena brāhmaṇaṃ rauraveṇa kṣatriyam ājena vaiśyam
yadi vāsāṃsi vasīran raktāni vasīran kāṣāyaṃ brāhmaṇo māñjiṣṭhaṃ kṣatriyo hāridraṃ vaiśyaḥ
teṣām mekhalā mauñjī brāhmaṇasya dhanurjyā kṣatriyasyāvī vaiśyasya
teṣāṃ daṇḍāḥ pālāśo brāhmaṇasyaudumbaraḥ kṣatriyasya bailvo vaiśyasya
sarve vā sarveṣām
samanvārabdhe hutvottarato 'gneḥ prāṅmukha ācāryo 'vatiṣṭhate
purastāt pratyaṅmukha itaraḥ
apām añjalī pūrayitvā tat savitur vṛṇīmaha iti pūrṇenāsya pūrṇam avakṣārayaty āsicya devasya tvā savituḥ prasave 'śvinor bāhubhyāṃ pūṣṇo hastābhyāṃ hastaṃ gṛhṇāmy asāv iti tasya pāṇinā pāṇiṃ sāṅguṣṭhaṃ gṛhṇīyāt
savitā te hastam agrabhīd asāv iti dvitīyam
agnir ācāryas tavāsāv iti tṛtīyam
ādityam īkṣayed deva savitar eṣa te brahmacārī taṃ gopāya sa mā mṛta ity ācāryaḥ
kasya brahmacāryasi prāṇasya brahmacāryasi kastvā kam upanayate kāya tvā paridadāmīti
yuvā suvāsāḥ parivīta āgād ity ardharcena enaṃ pradakṣiṇam āvartayet
tasyādhyaṃsau pāṇī kṛtvā hṛdayadeśam ālabhetottareṇa
agniṃ parisamuhya brahmacārī tūṣṇīṃ samidham ādadhyāt tūṣṇīṃ vai prājāpatyaṃ prājāpatyo brahmacārī bhavatīti vijñāyate
mantreṇa haike 'gnaye samidham āhārṣaṃ bṛhate jātavedase
tayā tvam agne vardhasva samidhā brahmaṇā vayaṃ svāheti
samidham ādhāyāgnim upaspṛśya mukhaṃ nimārṣṭi tris tejasā mā samanajmīti
tejasā hy evātmānaṃ samanaktīti vijñāyate
mayi medhām mayi prajām mayyagnis tejo dadhātu
mayi medhām mayi prajām mayīndra indriyaṃ dadhātu
mayi medhām mayi prajām mayi sūryo bhrājo dadhātu
yat te 'gne tejas tenāhaṃ tejasvī bhūyāsam
yat te 'gne varcas tenāhaṃ varcasvī bhūyāsam
yat te 'gne haras tenāhaṃ harasvatī bhūyāsam ityupasthāya jānvācyopasaṃgṛhya brūyād adhīhi bho sāvitrīṃ bho anubrūhīti
tasya vāsasā pāṇibhyāṃ ca pāṇī saṃgṛhya sāvitrīm anvāha paccho 'rdharcaśaḥ sarvām
yathāśakti vācayīta
hṛdayadeśe 'sya ūrdhvāṅguliṃ pāṇim upadadhāti mama vrate hṛdayaṃ te dadhāmi mama cittam anu cittaṃ te 'stu
mama vācam ekavrato juṣasva bṛhaspatiṣ ṭvā niyunaktu mahyam iti
mekhalām ābadhya daṇḍaṃ pradāya brahmacaryam ādiśet
brahmacāryasy apo aśāna karma kuru divā mā svāpsīr ācāryādhīno vedam adhīṣveti
dvādaśa varṣāṇi vedabrahmacaryaṃ grahaṇāntaṃ vā
sāyaṃ prātar bhikṣeta
sāyaṃ prātaḥ samidham ādadhyāt
apratyākhyāyinam agre bhikṣeta
apratyākhyāyinīṃ vā
bhavān bhikṣāṃ dadātv iti
anupravacanīyam iti vā
tad ācāryāya vedayīta
tiṣṭhed ahaḥśeṣam
astamite brahmaudanam anupravacanīyaṃ śrapayitvācāryāya vedayīta
ācāryaḥ samanvārabdhe juhuyāt sadasaspatim adbhutam iti
sāvitryā dvitīyam
yad yat kiṃcāta ūrdhvam anūktaṃ syāt
ṛṣibhyas tṛtīyam
sauviṣṭakṛtaṃ caturtham
brāhmaṇān bhojayitvā vedasamāptiṃ vācayīta
ata ūrdhvam akṣārālavaṇāśī brahmacāry adhaḥśāyī trirātraṃ dvādaśarātraṃ saṃvatsaraṃ vā
caritavratāya medhājananaṃ karoti
aninditāyāṃ diśyekamūlaṃ palāśaṃ kuśastambaṃ vā palāśāpacāre pradakṣiṇam udakumbhena triḥ pariṣiñcantaṃ vācayati suśravaḥ suśravā asi yathā tvaṃ suśravaḥ suśravā asy evam māṃ suśravaḥ sauśravasaṃ kuru
yathā tvaṃ devānāṃ yajñasya nidhipo asy evam aham manuṣyāṇāṃ vedasya nidhipo bhūyāsam iti
etena vāpanādi paridānāntaṃ vratādeśanaṃ vyākhyātam
ity anupetapūrvasya
athopetapūrvasya
kṛtākṛtaṃ keśavapanam
medhājananaṃ ca
aniruktaṃ paridānam
kālaśca
tat savitur vṛṇīmaha iti sāvitrīm
ṛtvijo vṛṇīte 'nyūnānatiriktāṅgān ye mātṛtaḥ pitṛtaś ceti yathoktaṃ purastāt
yūna ṛtvijo vṛṇīta ity eke
brahmāṇam eva prathamaṃ vṛṇīte 'tha hotāram athādhvaryum athodgātāram
sarvān vā ye 'hīnaikāhair yājayanti
sadasyaṃ saptadaśaṃ kauṣītakinaḥ samāmananti sa karmaṇām upadraṣṭā bhavatīti
tad uktam ṛgbhyāṃ yam ṛtvijo bahudhā kalpayanta iti
hotāram eva prathamaṃ vṛṇīte
agnir me hotā sa me hotā hotāraṃ tvā amuṃ vṛṇa iti hotāram
candramā me brahmā sa me brahmā brahmāṇaṃ tvāmuṃ vṛṇa iti brahmāṇam
ādityo me 'dhvaryur ity adhvaryum
parjanyo ma udgātā ity udgātāram
āpo me hotra āśaṃsinya iti hotrakān
raśmayo me camasādhvaryava iti camasādhvaryūn
ākāśo me sadasya iti sadasyam
sa vṛto japen mahan me 'voco bhargo me 'voco bhago me 'voco yaśo me 'vocaḥ stomaṃ me 'vocaḥ kﾱptiṃ me 'voco bhuktiṃ me 'vocas tṛptiṃ me 'vocaḥ sarvaṃ me 'voca iti
japitvāgniṣ ṭe hotā sa te hotā hotāhaṃ te mānuṣa iti hotā pratijānīte
candramās te brahmā sa te brahmā brahmā
evam itare yathādeśam
tan mām avatu tan māviśatu tena bhukṣiṣīyeti ca yājayiṣyan
nyastam ārtvijyam akāryam ahīnasya nīcadakṣiṇasya vyādhitasyāturasya yakṣmagṛhītasyānudeśyabhiśastasya kṣiptayonir iti caiteṣām
somapravākaṃ paripṛcchet ko yajñaḥ ka ṛtvijaḥ kā dakṣiṇeti
kalyāṇaiḥ saha samprayogaḥ
na māṃsam aśnīyur na striyam upeyur ā krator apavargāt
etenāgne brahmaṇā vāvṛdhasveti dakṣiṇāgnāvājyāhutiṃ hutvā yathārthaṃ pravrajet
evam anāhitāgnir gṛhya imām agne śaraṇim mīmṛṣo na ityetayarcā
ṛtvijo vṛtvā madhuparkam āharet
snātakāyopasthitāya
rājñe ca
ācāryaśvaśurapitṛvyamātulānāṃ ca
dadhani madhv ānīya
sarpir vā madhvalābhe
viṣṭaraḥ pādyam arghyam ācamanīyaṃ madhuparko gaur ity eteṣāṃ tris trir ekaikaṃ vedayante
ahaṃ varṣma sajātānāṃ vidyutām iva sūryaḥ
idaṃ tam adhitiṣṭhāmi yo mā kaścābhidāsatīty udagagre viṣṭara upaviśet
ākramya vā
pādau prakṣālāpayīta
dakṣiṇam agre brāhmaṇāya prayacchet
savyaṃ śūdrāya
prakṣālitapādo 'rghyam añjalinā pratigṛhyāthācamanīyena ācāmaty amṛtopastaraṇam asīti
madhuparkam āhriyamāṇam īkṣate mitrasya tvā cakṣuṣā pratīkṣa iti
devasya tvā savituḥ prasave 'śvinor bāhubhyāṃ pūṣṇo hastābhyāṃ pratigṛhṇāmīti tad añjalinā pratigṛhya savye pāṇau kṛtvā madhu vātā ṛtāyata iti tṛcenāvekṣya anāmikayā cāṅguṣṭhena ca triḥ pradakṣiṇam āloḍya vasavas tvā gāyatreṇa chandasā bhakṣayantv iti purastānnimārṣṭi
rudrāstvā traiṣṭubhena chandasā bhakṣayantv iti dakṣiṇataḥ
ādityāstvā jāgatena chandasā bhakṣayantv iti paścāt
viśve tvā devā ānuṣṭubhena chandasā bhakṣayantv ity uttarataḥ
bhūtebhyastveti madhyāttrirudgṛhya
virājo doho 'sīti prathamaṃ prāśnīyāt
virājo doham aśīya iti dvitīyam
mayi dohaḥ padyāyai virāja iti tṛtīyam
na sarvam
na tṛptiṃ gacchet
brāhmaṇāya udaṅ ucchiṣṭaṃ prayacchet
alābhe 'psu
sarvaṃ vā
athācamanīyenānvācāmaty amṛtāpidhānam asīti
satyaṃ yaśaḥ śrīr mayi śrīḥ śrayatām iti dvitīyam
ācāntodakāya gāṃ vedayante
hato me pāpmā pāpmā me hata iti japitvoṃ kuruteti kārayiṣyan
mātā rudrāṇāṃ duhitā vasūnām iti japitvom utsṛjatety utsrakṣyan
nāmāṃso madhuparko bhavati bhavati
śrāvaṇyāṃ paurṇamāsyāṃ śravaṇākarma
akṣatasaktūnāṃ navaṃ kalaśaṃ pūrayitvā darvīṃ ca baliharaṇīṃ nave śikye nidadhāti
akṣatadhānāḥ kṛtvā sarpiṣārdhā anakti
astamite sthālīpākaṃ śrapayitvaikakapālaṃ ca puroﾱāśam agne naya supathā rāye 'smān iti catasṛbhiḥ pratyṛcaṃ hutvā pāṇinaikakapālam acyutāya bhaumāya svāheti
avaplutaḥ syād āviṣpṛṣṭho vā
mā no agne 'vasṛjo aghāyety enam āśayenābhijuhoti
śaṃ no bhavantu vājino haveṣvityaktā dhānā añjalinā
amātyebhya itarā dadyāt
kalaśāt saktūnāṃ darvīṃ pūrayitvā prāg upaniṣkramya śucau deśe 'po 'vaninīya sarpadevajanebhyaḥ svāheti hutvā namaskaroti ye sarpāḥ pārthivā ye 'ntarikṣyā ye divyā ye diśyās tebhya imaṃ balim āhārṣaṃ tebhya imaṃ balim upākaromīti
pradakṣiṇaṃ parītya paścād baler upaviśya sarpo 'si sarpatāṃ sarpāṇām adhipatir asy annena manuṣyāṃstrāyase 'pūpena sarpān yajñena devāṃs tvayi mā santaṃ tvayi santaḥ sarpā mā hiṃsiṣur dhruvāmuṃ te paridadāmi
dhruvāmuṃ te dhruvāmuṃ ta ity amātyān anupūrvam
dhruva māṃ te paridadāmīty ātmānam antataḥ
nainam antarā vyaveyur ā paridānāt
sarpadevajanebhyaḥ svāheti sāyaṃ prātar baliṃ hared ā pratyavarohaṇāt
prasaṃkhyāya haike tāvato balīṃstadahareva upaharanti
āśvayujyām āśvayujīkarma
niveśanam alaṃkṛtya snātāḥ śucivāsasaḥ paśupataye sthālīpākaṃ nirupya juhuyuḥ paśupataye śivāya śaṃkarāya pṛṣātakāya svāheti
pṛṣātakam añjalinā juhuyād ūnaṃ me pūryatāṃ pūrṇaṃ me mopasadat pṛṣātakāya svāheti
sajūr ṛtubhiḥ sajūr vidhābhiḥ sajūr indrāgnibhyāṃ svāhā
sajūr ṛtubhiḥ sajūr vidhābhiḥ sajūr dyāvāpṛthivībhyāṃ svāhetyāhitāgner āgrayaṇasthālīpākaḥ
anāhitāgner api śālāgnau
mārgaśīrṣyāṃ pratyavarohaṇaṃ caturdaśyām
paurṇamāsyāṃ vā
niveśanaṃ punarnavīkṛtya lepanastaraṇopastaraṇair astamite pāyasasya juhuyur apa śveta padā jahi pūrveṇa cāpareṇa ca
sapta ca vāruṇīr imāḥ sarvāśca rājabāndhavīḥ svāhā
na vai śvetaś cābhyāgāre 'hir jaghāna kiṃcana
śvetāya vaidārvāya namaḥ svāheti
nātra sauviṣṭakṛt
abhayaṃ naḥ prājāpatyebhyo bhūyād ity agnim īkṣamāṇo japati
śivo naḥ sumanā bhaveti hemantaṃ manasā dhyāyāt
paścād agneḥ svastaraḥ svāstīrṇas tasminn upaviśya syonā pṛthivi bhaveti japitvā saṃviśet sāmātyaḥ prākśirā udaṅmukhaḥ
yathāvakāśam itare
jyāyāñjyāyān vānantaraḥ
mantravido mantrān japeyuḥ
saṃhāyāto devā avantu na iti triḥ
etāṃ dakṣiṇāmukhāḥ pratyaṅmukhā udaṅmukhāś caturtham
saṃhāya sauryāṇi svastyayanāni ca japitvānnaṃ saṃskṛtya brāhmaṇān bhojayitvā svastyayanaṃ vācayīta
hemanta śiśirayoḥ caturṇām aparapakṣāṇām aṣṭamīṣu aṣṭakāḥ ekasyām vā
pūrvedyus pitṛbhyaḥ dadyāt odanam kṛsaram pāyasam catur śarāvasya vā apūpān
udīratām avare ud parāsaḥ iti aṣṭābhiḥ hutvā yāvatībhiḥ vā kāmayīta atha śvobhūte aṣṭakāḥ paśunā sthālīpākena ca
api anaḍuhaḥ yavasam āharet
agninā vā kakṣam upoṣet eṣā me aṣṭakā iti
na tu eva an aṣṭakaḥ syāt
tām ha eke vaiśvadevīm bruvate āgneyīm eke sauryām eke prājāpatyām eke rātri devatām eke nakṣatra devatām eke ṛtu devatām eke pitṛ devatām eke paśu devatām eke
paśu kalpena paśum saṃjñapya prokṣaṇa upākaraṇa varjam vapām utkhidya juhuyāt vaha vapām jātavedaḥ pitṛbhyaḥ yatra etān vettha nihitān parāke medasaḥ kulyāḥ upa enān sravantu satyāḥ etāḥ āśiṣaḥ santu sarvāḥ svāhā iti
atas avadānānām sthālīpākasya ca agne naya su pathā rāye asmān iti dve
śāntā pṛthivī śivam antarikṣam dyauḥ naḥ devī abhayam naḥ astu śivāḥ diśaḥ pradiśaḥ uddiśaḥ naḥ āpaḥ vidyutaḥ paripāntu sarvatas svāhā
āpaḥ marīcīḥ pravahantu naḥ dhiyaḥ dhātā samudraḥ avahantu pāpam bhūtam bhaviṣyat abhayam viśvam me brahma adhiguptaḥ svāra akṣarāṇi svāhā
viśve ādityāḥ vasavaḥ ca devāḥ rudrāḥ goptāraḥ marutaḥ sadantu
ūrjam prajām amṛtam pinvamānaḥ prajāpatiḥ mayi parameṣṭhī dadhātu svāhā
prajāpate na tvat etāni anyaḥ
sauviṣṭakṛtī aṣṭamī
brāhmaṇān bhojayet iti uktam
aparedyus anvaṣṭakyam
tasya eva māṃsasya prakalpya dakṣiṇā pravaṇe agnim upasamādhāya pariśritya uttaratas pariśritasya dvāram kṛtvā sa mūlam barhiḥ tris apasalaiḥ a vidhūnvan paristīrya havīṃṣi āsādayet odanam kṛsaram pāyasam dadhimanthān madhumanthān ca
piṇḍapitṛyajña kalpena
hutvā madhumantha varjam pitṛbhyaḥ dadyāt strībhyaḥ ca surā ca ācāmam iti adhikam
karṣūṣu eke dvayoḥ ṣaṭsu vā
pūrvāsu pitṛbhyaḥ dadyāt aparāsu strībhyaḥ
etena māghyāvarṣam proṣṭhapadyāḥ aparapakṣe
māsi māsi ca evam pitṛbhyaḥ ayukṣu pratiṣṭhāpayet
nava avarān bhojayet ayujaḥ vā
yugmān vṛddhi pūrteṣu ayugmān itareṣu
pradakṣiṇam upacāraḥ
yavaiḥ tila arthaḥ
ratham ārokṣyan nānā pāṇibhyām cakre abhimṛśet aham te pūrva pādau ārabhe bṛhat rathantare te cakre vāmadevyam akṣaḥ iti akṣa adhiṣṭhāne
dakṣiṇa pūrvābhyām ārohet vāyoḥ tvā vīryeṇa ārohāmi indrasya ojasā ādhipatyena iti
raśmīn saṃmṛśet araśmikān vā daṇḍena brahmaṇaḥ vaḥ tejasā saṃgṛhṇāmi satyena vā saṃgṛhṇāmi iti
abhipravartamāneṣu japet sahasra sanim vājam abhivartasva ratha deva pravaha vanaspate vīḍu aṅgaḥ hi bhūyāḥ iti
etayā anyāni api vānaspatyāni
sthirau gāvau bhavatām vīﾱuḥ akṣaḥ iti ratha aṅgam abhimṛśet
su trāmāṇam pṛthivīm dyām anehasam iti nāvam
nava rathena yaśasvinam vṛkṣam hradam vā avidāsinam pradakṣiṇam kṛtvā phalavatīḥ śākhāḥ āharet anyat vā kauṭumbam
saṃsadam upayāyāt
asmākam uttamam kṛdhī iti ādityam īkṣamāṇaḥ japitvā avarohet
ṛṣabham mā samānām iti abhikrāman
vayam adya indrasya proṣṭhāḥ iti astam yāti āditye
tat vaḥ divaḥ duhitaraḥ vibhātīḥ iti vyuṣṭāyām
atha atas vāstu parīkṣā
an ūkharam avivadiṣṇu bhūma oṣadhi vanaspativat yasmin kuśa vīriṇam prabhūtam
kaṇṭaki kṣīriṇaḥ tu sa mūlān parikhāya udvāsayet apāmārgaḥ śākaḥ tilvakaḥ parivyādhaḥ iti ca etāni
yatra sarvatas āpaḥ madhye sametya pradakṣiṇam śayanīyam parītya prācyaḥ syanderan a pravadatyaḥ tat sarva samṛddham
samavasrave bhaktaśaraṇam kārayet
bahu annam ha bhavati
dakṣiṇā pravaṇe sabhām māpayet
sā a dyūtā ha bhavati
yuvānaḥ tasyām kitavāḥ kalahinaḥ pramāyukāḥ bhavanti
yatra sarvatra apaḥ prasyanderan sā svastyayanī a dyūtā ca
atha etaiḥ vāstu parīkṣeta
jānu mātram gartam khātvā taiḥ eva pāṃsubhiḥ pratipūrayet
adhike praśastam
same vārttam
nyūne garhitam
astamite apām pūrṇam parivāsayet
sa udake praśastam
ārdre vārttam
śuṣke garhitam
śvetam madhura āsvādam sikatā uttaram brāhmaṇasya lohitam kṣatriyasya pītam vaiśyasya
tat sahasra sītam kṛtvā yathādik sama caturasram māpayet āyata caturasram vā
tat śamī śākhayā udumbara śākhayā vā śaṃtātīyena tris pradakṣiṇam parivrajan prokṣati avicchinnayā ca udaka dhārayā āpaḥ hi ṣṭha mayobhuvaḥ iti tṛcena
vaṃśa antareṣu śaraṇāni kārayet
garteṣu avakām śīpālam iti avadhāpayet
na ha asya dāhukaḥ bhavati iti vijñāyate
madhyama sthūṇāyāḥ garte avadhāya prāc agra udak agrān kuśān āstīrya vrīhi yavamatīḥ apaḥ āsecayet acyutāya bhaumāya svāhā iti
atha enām ucchrīyamāṇām anumantrayeta iha eva tiṣṭha nimitā madhye poṣasya tiṣṭhantī mā tvā prāpan aghāyavaḥ ā tvā kumāraḥ taruṇaḥ ā vatsaḥ jāyatām saha ā tvā pariśritaḥ kumbhaḥ ā dadhnaḥ kalaśaiḥ ayan iti
vaṃśam ādhīyamānam ṛtena sthūṇām adhiroha vaṃśa drāghīyaḥ āyuḥ prataram dadhānaḥ iti
sarvāsu catasṛṣu śilāsu maṇikam pratiṣṭhāpayet pṛthivyāḥ adhi saṃbhava iti araṅgaraḥ vāvadīti tredhā baddhaḥ varatrayā irām u ha praśaṃsati anirām apabādhatām iti vā
atha asmin apaḥ āsecayet aitu rājā varuṇaḥ revatībhiḥ asmin sthāne tiṣṭhatu modamānaḥ irām vahantaḥ ghṛtam ukṣamāṇāḥ mitreṇa sākam saha saṃviśantu iti
atha enat śamayati
vrīhi yavamatībhiḥ adbhiḥ hiraṇyam avadhāya śaṃtātīyena tris pradakṣiṇam parivrajan prokṣati avicchinnayā ca udaka dhārayā āpaḥ hi ṣṭha mayobhuvaḥ iti tṛcena
madhye agārasya sthālīpākam śrapayitvā vāstoṣpate pratijānīhi asmān iti catasṛbhiḥ pratyṛcam hutvā annam saṃskṛtya brāhmaṇān bhojayitvā śivam vāstu śivam vāstu iti vācayīta
uktam gṛha prapadanam
bījavataḥ gṛhān prapadyeta
kṣetram prakarṣayet uttaraiḥ proṣṭhapadaiḥ phālgunībhiḥ rohiṇyā vā
kṣetrasya anuvātam kṣetrasya patinā vayam iti pratyṛcam juhuyāt japet vā
gāḥ pratiṣṭhamānāḥ anumantrayeta mayobhu vātaḥ abhivātu usrāḥ iti dvābhyām
āyatīr yāsām ūdhaś caturbilaṃ madhoḥ pūrṇaṃ ghṛtasya ca
tā naḥ santu payasvatīr bahvīr goṣṭhe ghṛtācyaḥ
upa maitu mayobhuva ūrjaṃ ca ojaś ca bibhratīḥ
duhānā akṣitaṃ payo mayi goṣṭhe niviśadhvaṃ yathā bhavāmy uttamaḥ
yā deveṣu tanvam airayanteti ca sūktaśeṣam
āgāvīyam eke
gaṇānām upatiṣṭheta a guru gavīnām bhūtāḥ stha praśastāḥ stha śobhanāḥ priyāḥ priyaḥ vaḥ bhūyāsam śam mayi jānīdhvam śam mayi jānīdhvam
atha atas pañcayajñāḥ devayajñaḥ bhūtayajñaḥ pitṛyajñaḥ brahmayajñaḥ manuṣyayajñaḥ iti
tat yat agnau juhoti sa devayajñaḥ
yat balim karoti sa bhūtayajñaḥ
yat pitṛbhyaḥ dadāti sa pitṛyajñaḥ
yat svādhyāyam adhīte sa brahmayajñaḥ
yat manuṣyebhyaḥ dadāti sa manuṣyayajñaḥ iti
tān etān yajñān ahar ahar kurvīta
atha svādhyāya vidhiḥ
prāk vā udak vā grāmāt niṣkramya apaḥ āplutya śucau deśe yajña upavītī ācamya aklinna vāsāḥ darbhāṇām mahat upastīrya prāk kūlānām teṣu prāc mukhaḥ upaviśya upastham kṛtvā dakṣiṇā uttarau pāṇī saṃdhāya pavitravantau
vijñāyate apām vai eṣaḥ oṣadhīnām rasaḥ yat darbhāḥ sarasam eva tat brahma karoti
dyāvāpṛthivyoḥ saṃdhim īkṣamāṇaḥ saṃmīlya vā yathā vā yuktam ātmānam manyeta tathā yuktaḥ adhīyīta svādhyāyam
oṃ
oṃ pūrvāḥ vyāhṛtayaḥ
sāvitrīm anvāha pacchas ardharcaśaḥ sarvām iti tṛtīyam
atha svādhyāyam adhīyītarco yajūṃṣi sāmāny atharvāṅgiraso brāhmaṇāni kalpān gāthā nārāśaṃsīr itihāsapurāṇānīti
yad ṛco 'dhīte payaāhutibhir eva tad devatās tarpayati yad yajūṃṣi ghṛtāhutibhir yat sāmāni madhvāhutibhir yad atharvāṅgirasaḥ somāhutibhir yad brāhmaṇāni kalpān gāthā nārāśaṃsīr itihāsapurāṇānīty amṛtāhutibhiḥ
yad ṛco 'dhīte payasaḥ kulyā asya pitṝnt svadhā upakṣaranti yad yajūṃṣi ghṛtasya kulyā yat sāmāni madhvaḥ kulyā yad atharvāṅgirasaḥ somasya kulyā yad brāhmaṇāni kalpān gāthā nārāśaṃsīr itihāsapurāṇānītyamṛtasya kulyāḥ
sa yāvan manyeta tāvad adhītyaitayā paridadhāti namo brahmaṇe namo astv agnaye namaḥ pṛthivyai nama oṣadhībhyaḥ
namo vāce namo vācaspataye namo viṣṇave mahate karomīti
devatās tarpayati prajāpatir brahmā vedā devā ṛṣayaḥ sarvāṇi chandāṃsy oṃkāro vaṣaṭkāro vyāhṛtayaḥ sāvitrī yajñā dyāvāpṛthivī antarikṣam ahorātrāṇi saṃkhyāḥ siddhāḥ samudrā nadyo girayaḥ kṣetrauṣadhivanaspatigandharvāpsaraso nāgā vayāṃsi gāvaḥ sādhyā viprā yakṣā rakṣāṃsi bhūtāny evamantāni
atharṣayaḥ śatarcino mādhyamā gṛtsamado viśvāmitro vāmadevo 'trir bhāradvājo vasiṣṭhaḥ pragāthāḥ pāvamānyaḥ kṣudrasūktā mahāsūktā iti
prācīnāvītī
sumantujaiminivaiśampāyanapailasūtrabhāṣyabhāratamahābhāratadharmācāryā jānanti bāhavigārgyagautamaśākalyabābhravyamāṇḍavyamāṇḍūkeyā gargī vācaknavī vaḍavā prātītheyī sulabhā maitreyī kaholaṃ kauṣītakaṃ mahākauṣītakaṃ paiṅgyaṃ mahāpaiṅgyaṃ suyajñaṃ śāṅkhāyanam aitareyaṃ mahaitareyaṃ śākalaṃ bāṣkalaṃ sujātavaktram audavāhiṃ mahaudavāhiṃ saujāmiṃ śaunakam āśvalāyanaṃ ye cānye ācāryās te sarve tṛpyantv iti
pratipuruṣaṃ pitṝṃs tarpayitvā gṛhān etya yad dadāti sā dakṣiṇā
athāpi vijñāyate sa yadi tiṣṭhan vrajann āsīnaḥ śayāno vā yaṃ yaṃ kratum adhīte tena tena hāsya kratuneṣṭaṃ bhavati
vijñāyate tasya dvāvanadhyāyau yad ātmā aśucir yad deśaḥ
athāto 'dhyāyopākaraṇam
oṣadhīnāṃ prādurbhāve śravaṇena śrāvaṇasya
pañcamyāṃ hastena vā
ājyabhāgau hutvājyāhutīr juhuyāt sāvitryai brahmaṇe śraddhāyai medhāyai prajñāyai dhāraṇāyai sadasaspataye 'numataye chandobhya ṛṣibhyaś ceti
atha dadhisaktūn juhoti
agnim īḍe purohitam ity ekā
kuṣumbhakas tad abravīd āvadaṃs tvaṃ śakune bhadram āvada gṛṇānā jamadagninā dhāmaṃ te viśvaṃ bhuvanam adhiśritaṃ gantā no yajñaṃ yajñiyāḥ suśami yo naḥ svo araṇaḥ praticakṣva vicakṣvāgne yāhi marutsakhā yat te rājañ śṛtaṃ havir iti dvyṛcāḥ
samānī va ākūtir ity ekā
tacchaṃ yor āvṛṇīmaha ity ekā
adhyeṣyamāṇo 'dhyāpyair anvārabdha etābhyo devatābhyo hutvā sauviṣṭakṛtaṃ hutvā dadhisaktūn prāśya tato mārjanam
apareṇāgniṃ prākkūleṣu darbheṣu upaviśyodapātre darbhān kṛtvā brahmāñjalikṛto japet
oṃpūrvā vyāhṛtayaḥ sāvitrīṃ ca trir abhyasya vedādim ārabhet
tathotsarge
ṣaṇmāsān adhīyīta
samāvṛtto brahmacārikalpena
yathānyāyam itare
jāyopeyetyeke
prājāpatyaṃ tat
vārṣikam ity etad ācakṣate
madhyamāṣṭakāyām etābhyo devatābhyo 'nnena hutvāpo 'bhyavayanti
etā eva devatās tarpayanti
ācāryān ṛṣīn pitṝṃśca
etad utsarjanam
atha kāmyānām sthāne kāmyāḥ caravaḥ
tān eva kāmān āpnoti
atha vyādhitasya āturasya yakṣma gṛhītasya vā ṣaṣ āhutiḥ caruḥ muñcāmi tvā haviṣā jīvanāya kam iti etena
svapnam amanojñam dṛṣṭvā adya naḥ deva savitar iti dvābhyām yat ca goṣu duḥṣvapnyam iti pañcabhiḥ ādityam upatiṣṭheta yaḥ me rājan yujyaḥ vā sakhā vā iti vā
kṣutvā jṛmbhitvā amanojñam dṛṣṭvā pāpakam gandham āghrāya akṣi spandane karṇa dhvanane ca su cakṣāḥ aham akṣībhyām bhūyāsam su varcāḥ mukhena su śrut karṇābhyām mayi dakṣa kratū iti japet
a gamanīyām gatvā a yājyam yājayitvā abhojyam bhuktvā pratigrāhyam pratigṛhya caityam yūpam ca upahatya punar mām aitu indriyam punar āyuḥ punar bhagaḥ punar draviṇam aitu mām punar brāhmaṇam aitu mām svāhā ime ye dhiṣṇyāsaḥ agnayaḥ yathāsthānam iha kalpatām vaiśvānaraḥ vāvṛdhānaḥ antar yacchatu me manaḥ hṛdi antaram amṛtasya ketuḥ svāhā iti ājya āhutī juhuyāt samidhau vā japet vā
a vyādhitam ced svapantam ādityaḥ abhi astam iyāt vāgyataḥ an upaviśan rātri śeṣam bhūtvā yena sūrya jyotiṣā bādhase tamaḥ iti pañcabhiḥ ādityam upatiṣṭhate
abhyudiyāt ced a karma śrāntam karmaṇā vāgyataḥ iti samānam uttarābhiḥ catasṛbhiḥ upasthānam
yajña upavītī nitya udakaḥ saṃdhyām upāsīta vāgyataḥ
sāyam uttara apara abhimukhaḥ anu aṣṭama deśam sāvitrīm japet ardha astamite maṇḍale ā nakṣatra darśanāt evam prātar prāc mukhaḥ tiṣṭhan ā maṇḍala darśanāt
kapotaḥ ced agāram upahanyāt anupatet vā devāḥ kapotaḥ iti pratyṛcam juhuyāt japet vā
vayam u tvā pathaspate iti artha caryām cariṣyan
sam pūṣan viduṣā iti naṣṭam adhijigamiṣan mūḍhaḥ vā
sam pūṣan adhvanaḥ iti mahāntam adhvānam eṣyan pratibhayam vā
atha etāni upakalpayīta samāvartamānaḥ maṇim kuṇḍale vastra yugam chatram upānat yugam daṇḍam srajam unmardanam anulepanam āñjanam uṣṇīṣam iti ātmane ca ācāryāya ca
yadi ubhayoḥ na vindet ācāryāya eva
samidham tu āharet aparājitāyām diśi yajñiyasya vṛkṣasya
ārdrām annādya kāmaḥ puṣṭi kāmaḥ tejaskāmaḥ vā brahmavarcasa kāmaḥ upavātām ubhayīm ubhaya kāmaḥ
upari samidham kṛtvā gām annam ca brāhmaṇebhyaḥ pradāya gaudānikam karma kurvīta
ātmani mantrān saṃnamayet
eka klītakena
śīta uṣṇābhiḥ adbhiḥ snātvā yuvam vastrāṇi pīvasā vasāthe iti ahate vāsasī ācchādya aśmanaḥ tejaḥ asi cakṣuḥ me pāhi iti cakṣuṣī āñjayīta
aśmanaḥ tejaḥ asi śrotram me pāhi iti kuṇḍale ābadhnīta
anulepanena pāṇī pralipya mukham agre brāhmaṇaḥ anulimpet bāhū rājanyaḥ udaram vaiśyaḥ upastham strī ūrū saraṇa jīvanaḥ
an ārtā asi an ārtaḥ aham bhūyāsam iti srajam apibadhnīta
na mālā uktām
mālā iti ced brūyuḥ sraj iti abhidhāpayīta
devānām pratiṣṭhe sthaḥ sarvatas mā pātam iti upānahau āsthāya divaḥ chadma asi iti chatram ādatte
veṇuḥ asi vānaspatyaḥ asi sarvatas mā pāhi iti vaiṇavam daṇḍam
āyuṣyam iti sūktena maṇim kaṇṭhe pratimucya uṣṇīṣam kṛtvā tiṣṭhan samidham ādadhyāt
smṛtaṃ nindā ca vidyā ca śraddhā prajñā ca pañcamī
iṣṭaṃ dattam adhītaṃ ca kṛtaṃ satyaṃ śrutaṃ vratam
yad agneḥ sendrasya saprajāpatikasya saṛṣikasya saṛṣirājanyasya sapitṛkasya sapitṛrājanyasya samanuṣyasya samanuṣyarājanyasya sākāśasya sātīkāśasya sānukāśasya sapratīkāśasya sadevamanuṣyasya sagandharvāpsaraskasya sahāraṇyaiś ca paśubhir grāmyaiśca yan ma ātmana ātmani vrataṃ tan me sarvavratam idam aham agne sarvavrato bhavāmi svāheti
mamāgne varca iti pratyṛcaṃ samidho 'bhyādadhyāt
yatrainaṃ pūjayiṣyanto bhavanti tatraitāṃ rātrīṃ vaset
vidyānte gurum arthena nimantrya kṛtānujñātasya vā snānam
tasyaitāni vratāni bhavanti
na naktaṃ snāyān na nagnaḥ snāyān na nagnaḥ śayīta na nagnāṃ striyam īkṣetānyatra maithunād varṣati na dhāven na vṛkṣam ārohen na kūpam avarohen na bāhubhyāṃ nadīṃ taren na saṃśayam abhyāpadyeta mahad vai bhūtaṃ snātako bhavatīti vijñāyate
gurave prasrakṣyamāṇo nāma prabruvīta
idaṃ vatsyāmo bho iti
uccair ūrdhvaṃ nāmnaḥ
prāṇāpānayor upāṃśu
ā mandrair indra haribhir iti ca
ato vṛddho japati prāṇāpānayor uruvyacāstayā prapadye devāya savitre paridadāmīty ṛcaṃ ca
samāpya oṃ prāk svastīti japitvā mahi trīṇām ity anumantrya
evam atisṛṣṭasya na kutaścid bhayaṃ bhavatīti vijñāyate
vayasām amanojñā vācaḥ śrutvā kanikradaj januṣaṃ prabruvāṇa iti sūkte japed devīṃ vācam ajanayanta devā iti ca
stuhi śrutaṃ gartasadaṃ yuvānam iti mṛgasya
yasyā diśo bibhīyād yasmād vā tāṃ diśam ulmukam ubhayataḥ pradīptaṃ pratyasyen manthaṃ vā prasavyam āloḍyābhayaṃ mitrāvaruṇā mahyam astv arciṣā śatrūn dahataṃ pratītya
mā jñātāraṃ mā pratiṣṭhāṃ vindantu mitho bhindānā upayantu mṛtyum iti
saṃsṛṣṭaṃ dhanam ubhayaṃ samākṛtam iti manthaṃ nyañcaṃ karoti
sarvato bhayād anājñātād aṣṭāv ājyāhutīr juhuyāt pṛthivī vṛtā sāgninā vṛtā tayā vṛtayā vartryā yasmād bhayād bibhemi tad vāraye svāhā
antarikṣaṃ vṛtaṃ tad vāyunā vṛtaṃ tena vṛtena vartreṇa yasmād bhayād bibhemi tad vāraye svāhā
dyaur vṛtā sādityena vṛtā tayā vṛtayā vartryā yasmād bhayād bibhemi tad vāraye svāhā
āpo vṛtās tā varuṇena vṛtās tābhir vṛtābhir vartrībhir yasmād bhayād bibhemi tad vāraye svāhā
prajā vṛtās tāḥ prāṇena vṛtās tābhir vṛtābhir vartrībhir yasmād bhayād bibhemi tad vāraye svāhā
vedā vṛtās te chandobhir vṛtās tair vṛtair vartrair yasmād bhayād bibhemi tad vāraye svāhā
sarvaṃ vṛtaṃ tad brahmaṇā vṛtaṃ tena vṛtena vartreṇa yasmād bhayād bibhemi tad vāraye svāheti
athāparājitāyāṃ diśyavasthāya svastyātreyaṃ japati yata indra bhayāmaha iti ca sūktaśeṣam
saṃgrāme samupoﾱhe rājānaṃ saṃnāhayet
ā tvāhārṣam iti paścād rathasyāvasthāya
jīmūtasyeva bhavati pratīkam iti kavacaṃ prayacchet
uttarayā dhanuḥ
uttarāṃ vācayet
svayaṃ caturthīṃ japet
pañcamyeṣudhiṃ prayacchet
abhipravartamāne ṣaṣṭhīm
saptamyāśvān
aṣṭamīm iṣūn avekṣamāṇaṃ vācayati
ahir iva bhogaiḥ paryeti bāhum iti taﾱaṃ nahyamānam
athainaṃ sārayamāṇam upāruhyābhīvartaṃ vācayati pra yo vāṃ mitrāvaruṇeti ca dve
athainam anvīkṣetāpratirathe śāsasauparṇaiḥ
pradhārayantu madhuno ghṛtasyety etat sauparṇam
sarvā diśo 'nuparyāyāt
ādityam auśanasaṃ vāvasthāya prayodhayet
upaśvāsaya pṛthivīm uta dyām iti tṛcena dundubhim abhimṛśet
avasṛṣṭā parāpatetīṣūn visarjayet
yatra bāṇāḥ saṃpatantīti yudhyamāneṣu japet
saṃśiṣyād vā saṃśiṣyād vā
āhitāgniṃ ced upatapet prācyām udīcyām aparājitāyāṃ vā diśyudavasyet
grāmakāmā agnaya ity udāharanti
āśaṃsanta enaṃ grāmam ājigamiṣanto 'gadaṃ kuryur iti ha vijñāyate
agadaḥ somena paśuneṣṭyeṣṭvāvasyet
aniṣṭvā vā
saṃsthite bhūmibhāgaṃ khānayed dakṣiṇapūrvasyāṃ diśi dakṣiṇāparasyāṃ vā
dakṣiṇāpravaṇaṃ prāgdakṣiṇāpravaṇaṃ vā
pratyagdakṣiṇāpravaṇam ity eke
yāvān udbāhukaḥ puruṣas tāvadāyāmam
vyāmamātraṃ tiryak
vitastyavāk
abhita ākāśaṃ śmaśānam
bahulauṣadhikam
kaṇṭakikṣīriṇas tv iti yathoktaṃ purastāt
yatra sarvata āpaḥ prasyanderann etad ādahanasya lakṣaṇaṃ śmaśānasya
keśaśmaśrulomanakhāni vāpayantīty uktaṃ purastāt
vigulphaṃ barhirājyaṃ ca
dadhanyatra sarpir ānayanti
etat pitryaṃ pṛṣadājyam
athaitāṃ diśam agnīn nayanti yajñapātrāṇi ca
anvañcaṃ pretam ayujo 'mithunāḥ pravayasaḥ
pīṭhacakreṇa goyuktenety eke
anustaraṇīm
gām
ajāṃ vaikavarṇām
kṛṣṇām eke
savye bāhau baddhvā anusaṃkālayanti
anvañco 'mātyā adhonivītāḥ pravṛttaśikhā jyeṣṭhaprathamāḥ kaniṣṭhajaghanyāḥ
prāpyaivaṃ bhūmibhāgaṃ kartodakena śamīśākhayā triḥ prasavyam āyatanaṃ parivrajan prokṣaty apeta vīta vi ca sarpatāta iti
dakṣiṇapūrvoddhānta āhavanīyaṃ nidadhāti
uttarapaścime gārhapatyam
dakṣiṇapaścime dakṣiṇam
athainam antarvedīdhmacitiṃ cinoti yo jānāti
tasmin barhir āstīrya kṛṣṇājinaṃ ca uttaraloma tasmin pretaṃ saṃveśayanty uttareṇa gārhapatyaṃ hṛtvāhavanīyam abhiśirasam
uttarataḥ patnīm
dhanuś ca kṣatriyāya
tām utthāpayed devaraḥ patisthānīyo 'ntevāsī jaraddāso vodīrṣva nāry abhi jīvalokam iti
kartā vṛṣale japet
dhanur hastād ādadāno mṛtasyeti dhanuḥ
uktaṃ vṛṣale
adhijyaṃ kṛtvā saṃcitim acitvā saṃśīryānupraharet
athaitāni pātrāṇi yojayet
dakṣiṇe haste juhūm
savya upabhṛtam
dakṣiṇe pārśve sphyaṃ savye 'gnihotrahavaṇīm
urasi dhruvāṃ śirasi kapālāni datsu grāvṇaḥ
nāsikayoḥ sruvau
bhittvā caikam
karṇayoḥ prāśitraharaṇe
bhittvā caikam
udare pātrīm
samavattadhānaṃ ca camasam
upasthe śamyām
araṇī ūrvoḥ
ulūkhalamusale jaṅghayoḥ
pādayoḥ śūrpe
chittvā caikam
āsecanavanti pṛṣadājyasya pūrayanti
amā putro dṛṣadupale kurvīta
lauhāyasaṃ ca kaulālam
anustaraṇyā vapām utkhidya śiromukhaṃ pracchādayed agner varma pari gobhir vyayasveti
vṛkkā uddhṛtya pāṇyor ādadhyād atidrava sārameyau śvānāviti dakṣiṇe dakṣiṇaṃ savye savyam
hṛdaye hṛdayam
piṇḍyau caike
vṛkkāpacāra ity eke
sarvāṃ yathāṅgaṃ vinikṣipya carmaṇā pracchādyemam agne camasaṃ mā vijihvara iti praṇītāpraṇayanam anumantrayate
savyaṃ jānvācya dakṣiṇāgnāvājyāhutīr juhuyād agnaye svāhā kāmāya svāhā lokāya svāhānumataye svāheti
pañcamīm urasi pretasyāsmād vai tvam ajāyathā ayaṃ tvad adhijāyatām asau svargāya lokāya svāheti
preṣyati yugapad agnīn prajvālayateti
āhavanīyaś cet pūrvaṃ prāpnuyāt svargaloka enaṃ prāpad iti vidyād rātsyaty asāvamutraivam ayam asminn iti putraḥ
gārhapatyaś cet pūrvaṃ prāpnuyād antarikṣaloka enaṃ prāpad iti vidyād rātsyaty asāvamutraivam ayam asminn iti putraḥ
dakṣiṇāgniś cet pūrvaṃ prāpnuyān manuṣyaloka enaṃ prāpad iti vidyād rātsyaty asāvamutraivam ayam asminn iti putraḥ
yugapatprāptau parām ṛddhiṃ vadanti
taṃ dahyamānam anumantrayate prehi prehi pathibhiḥ pūrvebhir iti samānam
sa evaṃvidā dahyamānaḥ sahaiva dhūmena svargaṃ lokam etīti ha vijñāyate
uttarapurastād āhavanīyasya jānumātraṃ gartaṃ khātvāvakāṃ śīpālam ity avadhāpayet tato ha vā eṣa niṣkramya sahaiva dhūmena svargaṃ lokam etīti ha vijñāyate
ime jīvā vi mṛtair āvavṛtrann iti savyāvṛto vrajanty anavekṣamāṇāḥ
yatrodakam avahad bhavati tat prāpya sakṛd unmajjyaikāñjalim utsṛjya tasya gotraṃ nāma ca gṛhītvottīryānyāni vāsāṃsi paridhāya sakṛd enānyāpīḍya udagdaśāni visṛjyāsata ā nakṣatradarśanāt
ādityasya vā dṛśyamāne praviśeyuḥ
kaniṣṭhaprathamā jyeṣṭhajaghanyāḥ
prāpyāgāram aśmānam agniṃ gomayam akṣatāṃstilān apa upaspṛśanti
naitasyāṃ rātryām annaṃ paceran
krītotpannena vā varteran
trirātram akṣārālavaṇāśinaḥ syuḥ
dvādaśarātraṃ vā mahāguruṣu dānādhyayane varjayeran
daśāhaṃ sapiṇḍeṣu
gurau cāsapiṇḍe
aprattāsu ca strīṣu
trirātram itareṣvācāryeṣu
jñātau cāsapiṇḍe
prattāsu ca strīṣu
adantajāte
aparijāte ca
ekāhaṃ sabrahmacāriṇi
samānagrāmīye ca śrotriye
saṃcayanam ūrdhvaṃ daśamyāḥ kṛṣṇapakṣasyāyujāsvekanakṣatre
alakṣaṇe kumbhe pumāṃsam alakṣaṇāyāṃ striyam
ayujo 'mithunāḥ pravayasaḥ
kṣīrodakena śamīśākhayā triḥ prasavyaṃ parivrajan prokṣati śītike śītikāvatīti
aṅguṣṭhopakaniṣṭhikābhyām ekaikam asthyasaṃhrādayanto avadadhyuḥ
pādau pūrvaṃ śira uttaram
susaṃcitaṃ saṃcitya pavanena saṃpūya yatra sarvata āpo nābhisyanderann anyā varṣābhyas tatra garte 'vadadhyur upasarpa mātaraṃ bhūmim etām iti
uttarayā pāṃsūn avakiret
avakīryottarām
ut te stabhnāmīti kapālenāpidhāyāthānavekṣaṃ pratyāvrajyāpa upaspṛśya śrāddham asmai dadyuḥ
guruṇābhimṛtā anyato vāpakṣīyamāṇā amāvāsyāyāṃ śāntikarma kurvīran
purodayād agniṃ sahabhasmānaṃ sahāyatanaṃ dakṣiṇā hareyuḥ kravyādam agniṃ prahiṇomi dūram ity ardharcena
taṃ catuṣpathe nyupya yatra vā triḥ prasavyaṃ pariyanti savyaiḥ pāṇibhiḥ savyān ūrūn āghnānāḥ
athānavekṣaṃ pratyāvrajyāpa upaspṛśya keśaśmaśrulomanakhāni vāpayitvopakalpayīran navān maṇikān kumbhān ācamanīyāṃśca śamīsumanomālinaḥ śamīmayam idhmaṃ śamīmayyāvaraṇī paridhīṃś cānaḍuhaṃ gomayaṃ carma ca navanītam aśmānaṃ ca yāvatyo yuvatayas tāvanti kuśapiñjūlāni
agnivelāyām agniṃ janayed ihaiva ayam itaro jātavedā ity ardharcena
taṃ dīpayamānā āsata ā śāntarātrād āyuṣmatāṃ kathāḥ kīrtayanto māṅgalyānītihāsapurāṇānīty ākhyāpayamānāḥ
uparateṣu śabdeṣu sampraviṣṭeṣu vā gṛhaṃ niveśanaṃ vā dakṣiṇāddvārapakṣāt prakramya avicchinnām udakadhārāṃ haret tantuṃ tanvan rajaso bhānum anvihīty ottarasmāt
athāgnim upasamādhāya paścād asyānaḍuhaṃ carmāstīrya prāggrīvam uttaraloma tasminn amātyān ārohayed ārohatāyur jarasaṃ vṛṇānā iti
imaṃ jīvebhyaḥ paridhiṃ dadhāmīti paridhiṃ paridadhyāt
antar mṛtyuṃ dadhatāṃ parvatenety uttarato 'śmānam agneḥ kṛtvā paraṃ mṛtyo anu parehi panthām iti catasṛbhiḥ pratyṛcaṃ hutvā yathāhāny anupūrvaṃ bhavantīty amātyān īkṣeta
yuvatayaḥ pṛthak pāṇibhyāṃ darbhataruṇakair navanītenāṅguṣṭhopakaniṣṭhikābhyām akṣiṇī ājya parācyo visṛjeyuḥ
imā nārīr avidhavāḥ supatnīr ity añjānā īkṣeta
aśmanvatī rīyate saṃrabhadhvam ity aśmānaṃ kartā prathamo 'bhimṛśet
athāparājitāyāṃ diśyavasthāyāgninānaḍuhena gomayena cāvicchinnayā codakadhārayāpo hi ṣṭhā mayobhuva iti tṛcena parīme gāmaneṣateti parikrāmatsu japet
piṅgalo 'naḍvān pariṇeyaḥ syād ity udāharanti
athopaviśanti yatrābhiraṃsyamānā bhavanty ahatena vāsasā pracchādya
āsate 'svapanta odayāt
udita āditye sauryāṇi svastyayanāni ca japitvānnaṃ saṃskṛtyāpa naḥ śośucad agham iti pratyṛcaṃ hutvā brāhmaṇān bhojayitvā svastyayanaṃ vācayīta
gauḥ kaṃso 'hataṃ vāsaś ca dakṣiṇā
athātaḥ pārvaṇe śrāddhe kāmya ābhyudayika ekoddiṣṭe vā
brāhmaṇāñ śrutaśīlavṛttasampannān ekena vā kāle jñāpitān snātān kṛtapacchaucān ācāntān udaṅmukhān pitṛvad upaveśyaikaikam ekaikasya dvau dvau trīṃs trīn vā
vṛddhau phalabhūyastvam
na tvevaikaṃ sarveṣām
kāmam anādye
piṇḍair vyākhyātam
apaḥ pradāya
darbhān dviguṇabhugnān āsanaṃ pradāya
apaḥ pradāya
taijasāśmamayamṛnmayeṣu triṣu pātreṣv ekadravyeṣu vā darbhāntarhiteṣv apa āsicya
śaṃ no devīr abhiṣṭaya ity anumantritāsu tilān āvapati tilo 'si soma devatyo gosave devanirmitaḥ
pratnavadbhiḥ prattaḥ svadhayā pitṝn imāṃllokān prīṇayā hi naḥ svadhā nama iti
prasavyena
itarapāṇyaṅguṣṭhāntareṇopavītitvād dakṣiṇena vā savyopagṛhītena pitar idaṃ te 'rghyaṃ pitāmahedaṃ te 'rghyaṃ prapitāmahedaṃ te 'rghyam ity appūrvam
tāḥ pratigrāhayiṣyaṃt sakṛt sakṛt svadhā arghyā iti
prasṛṣṭā anumantrayeta yā divyā āpaḥ pṛthivī saṃbabhūvur yā antarikṣyā uta pārthivīr yāḥ
hiraṇyavarṇā yajñiyās tā na āpaḥ śaṃ syonā bhavantv iti saṃsravān samavanīya tābhir adbhiḥ putrakāmo mukham anakti
noddharet prathamaṃ pātraṃ pitṝṇām arghyapātitam
āvṛtās tatra tiṣṭhanti pitaraḥ śaunako 'bravīt
etasmin kāle gandhamālyadhūpadīpācchādanānāṃ pradānam
uddhṛtya ghṛtāktam annam anujñāpayaty agnau kariṣye karavai karavāṇīti vā
pratyabhyanujñā kriyatāṃ kuruṣva kurv iti
athāgnau juhoti yathoktaṃ purastāt
abhyanujñāyāṃ pāṇiṣv eva vā
agnimukhā vai devāḥ pāṇimukhāḥ pitara iti ha brāhmaṇam
yadi pāṇiṣvācānteṣv anyad annam anudiśati
annam anne
sṛṣṭaṃ dattam ṛdhnukam iti
tṛptāñjñātvā madhumatīḥ śrāvayed akṣann amīmadanteti ca
sampannam iti pṛṣṭvā yad yad annam upayuktaṃ tat tat sthālīpākena saha piṇḍārtham uddhṛtya śeṣaṃ nivedayet
abhimate 'numate vā bhuktavatsv anācānteṣu piṇḍān nidadhyāt
ācānteṣveke
prakīryānnam upavīyoṃ svadhocyatām iti visṛjet
astu svadheti vā
atha śūlagavaḥ
śaradi vasante vārdrayā
śreṣṭhaṃ svasya yūthasya
akuṣṭhipṛṣat
kalmāṣam ityeke
kāmaṃ kṛṣṇam ālohavāṃś cet
vrīhiyavamatībhir adbhir abhiṣicya
śirasta ā bhasattaḥ
rudrāya mahādevāya juṣṭo vardhasveti
taṃ vardhayet sampannadantam ṛṣabhaṃ vā
yajñiyāyāṃ diśi
asaṃdarśane grāmāt
ūrdhvam ardharātrāt
udita ityeke
vaidyaṃ caritravantaṃ brahmāṇam upaveśya sapalāśām ārdraśākhāṃ yūpaṃ nikhāya vratatyau kuśarajjū vā raśane 'nyatarayā yūpaṃ parivīyānyatarayārdhaśirasi paśuṃ baddhvā yūpe raśanāyāṃ vā niyunakti yasmai namas tasmai tvā juṣṭaṃ niyunajmīti
prokṣaṇādi samānaṃ paśunā
viśeṣān vakṣyāmaḥ
pātryā palāśena vā vapāṃ juhuyād iti vijñāyate
harāya mṛdāya śarvāya śivāya bhavāya mahādevāyogrāya bhīmāya paśupataye rudrāya śaṃkarāyeśānāya svāheti
ṣaḍbhir vottaraiḥ
rudrāya svāheti vā
catasṛṣu catasṛṣu kuśasūnāsu catasṛṣu dikṣu baliṃ hared yās te rudra pūrvasyāṃ diśi senās tābhya enan namas te 'stu mā mā hiṃsīr ity evaṃ pratidiśaṃ tv ādeśanam
caturbhiḥ sūktaiś catasro diśa upatiṣṭheta kad rudrāyemā rudrāyāte pitarimā rudrāya sthiradhanvana iti
sarvarudrayajñeṣu diśām upasthānam
tuṣān phalīkaraṇāṃś ca pucchaṃ carmaśiraḥpādān ityagnāvanupraharet
bhogaṃ carmaṇā kurvīteti śāṃvatyaḥ
uttarato 'gner darbhavītāsu kuśasūnāsu vā śoṇitaṃ ninayecchvāsinīr ghoṣiṇīr vicinvatīḥ samaśnuvatīḥ sarpā yad vo 'tra taddharadhvam iti
athodaṅāvṛtya śvāsinīr ghoṣiṇīr vicinvatīḥ samaśnuvatīḥ sarpā yad vo 'tra taddharadhvam iti sarpebhyo yat tatra asṛg ūvadhyaṃ vāvasrutaṃ bhavati taddharanti sarpāḥ
sarvāṇi ha vā asya nāmadheyāni sarvāḥ senāḥ sarvāṇyucchrayaṇānīty evaṃvid yajamānaṃ prīṇāti
nāsya bruvāṇaṃ cana hinastīti vijñāyate
nāsya prāśnīyāt
nāsya grāmam āhareyur abhimāruko haiṣa devaḥ prajā bhavatīti
amātyān antataḥ pratiṣedhayet
niyogāttu prāśnīyāt svastyayana iti
sa eṣa śūlagavo dhanyo lokyaḥ puṇyaḥ putryaḥ paśavyāyuṣyo yaśasyaḥ
iṣṭvānyam utsṛjet
nānutsṛṣṭaḥ syāt
na hāpaśurbhavatīti vijñāyate
śaṃtātīyaṃ japangṛhāniyāt
paśūnām upatāpa etam eva devaṃ madhye goṣṭhasya yajeta
sthālīpākaṃ sarvahutam
barhirājyaṃ cānuprahṛtya dhūmato gā ānayet
śaṃtātīyaṃ japan paśūnāṃ madhyam iyāt
namaḥ śaunakāya namaḥ śaunakāya
