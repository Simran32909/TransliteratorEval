om saha vai devānām ca asurāṇām ca yajñau pratatau āstām
vayam svargam lokam eṣyāmaḥ vayam eṣyāmaḥ iti
te asurāḥ saṃnahya sahasā eva acaran brahmacaryeṇa tapasā eva devāḥ
te asurāḥ amuhyan
te na prājānan
te parābhavan
te na svargam lokam āyan
prasṛtena vai yajñena devāḥ svargam lokam āyan
a prasṛtena asurān parābhāvayan
prasṛtaḥ ha vai yajña upavītinaḥ yajñaḥ a prasṛtaḥ an upavītinaḥ
yat kim ca brāhmaṇaḥ yajña upavītī adhīte yajate eva tat
tasmāt yajña upavītī eva adhīyīta yājayet yajeta vā yajñasya prasṛtyai
ajinam vāsaḥ vā dakṣiṇatas upavīya dakṣiṇam bāhum uddharate avadhatte savyam iti
yajñopavītam etat eva
rakṣāṃsi havā puronuvāke tapaḥ ugram atiṣṭhanta
tān prajāpatiḥ vareṇa upāmantrayata
tāni varam avṛṇīta ādityaḥ naḥ yoddhā iti
tān prajāpatiḥ abravīt yodhayadhvam iti
tasmāt uttiṣṭhantam havā tāni rakṣāṃsi ādityam yodhayanti yāvat astam anvagāt
gāyatriyā
tāni havā etāni rakṣāṃsi gāyatriyā abhimantritena ambhasā śāmyanti
tat u ha vai ete brahma vādinaḥ pūrva abhimukhāḥ saṃdhyāyām gāyatriyā abhimantritāḥ āpaḥ ūrdhvam vikṣipanti
tāḥ etāḥ āpaḥ vajrībhūtvā tāni rakṣāṃsi mandeha aruṇe dvīpe prakṣipanti
yat pradakṣiṇam prakramanti tena pāpmānam avadhūnvanti
udyantam astam yantam ādityam abhidhyāyan kurvan brāhmaṇaḥ vidvān sakalam bhadram aśnute asau ādityaḥ brahma iti
brahmā eva san brahma apyeti yaḥ evam veda
yad devā devaheḍanaṃ devāsaś cakṛmā vayam
ādityās tasmān mā muñcatartasyartena mām iti
devā jīvanakāmyā yad vācānṛtam ūdima
tasmān na iha muñcata viśve devāḥ sajoṣasaḥ
ṛtena dyāvāpṛthivī ṛtena tvaṃ sarasvati
kṛtān naḥ pāhy enaso yat kiṃcānṛtam ūdima
indrāgnī mitrāvaruṇau somo dhātā bṛhaspatiḥ
te no muñcantv enaso yad anyakṛtam ārima
sajātaśaṃsād uta jāmiśaṃsāj jyāyasaḥ śaṃsād uta vā kanīyasaḥ
anādhṛṣṭaṃ devakṛtaṃ yad enas tasmāt tvam asmāñ jātavedo mumugdhi
yad vācā yan manasā bāhubhyām ūrubhyām aṣṭhīvadbhyāṃ śiśnair yad anṛtaṃ cakṛmā vayam
agnir mā tasmād enaso gārhapatyaḥ pramuñcatu cakṛma yāni duṣkṛtā
yena trito arṇavān nirbabhūva yena sūryaṃ tamaso nirmumoca
yenendro viśvā ajahād arātīs tenāhaṃ jyotiṣā jyotir ānaśāna ākṣi
yat kusīdam apratītaṃ mayeha yena yamasya nidhinā carāmi
etat tadagne anṛṇo bhavāmi jīvann eva prati tat te dadhāmi
yan mayi mātā yadā pipeṣa yad antarikṣaṃ yad āśasātikramāmi trite devā divi jātā yad āpa imaṃ me varuṇa tat tvā yāmi tvaṃ no agne sa tvaṃ no agne tvam agne ayāsi
yad adīvyannṛṇam ahaṃ babhūvāditsan vā saṃjagara janebhyaḥ
agnir mā tasmād indraś ca saṃvidānau pramuñcatām
yaddhastābhyāṃ cakara kilbiṣāṇy akṣāṇāṃ vagnum upajighnamānaḥ
ugraṃpaśyā ca rāṣṭrabhṛc ca tāny apsarasāv anudattām ṛṇāni
ugraṃpaśye rāṣṭrabhṛt kilbiṣāṇi yad akṣavṛttam anudattam etat
nen na ṛṇān ṛṇava it samāno yamasya loke adhirajjur āya
ava te heﾱa uduttamam imaṃ me varuṇa tattvā yāmi tvaṃ no agne sa tvaṃ no agne
saṃkusuko vikusuko nirṛtho yaś ca nisvanaḥ
te ye 'smad yakṣmam anāgaso dūrād dūram acīcatam
niryakṣmam acīcate kṛtyāṃ nirṛtiṃ ca
tena yo 'smat samṛcchātai tam asmai prasuvāmasi
duḥśaṃsānuśaṃsābhyāṃ ghaṇenānughaṇena ca
tenānyo 'smat samṛcchātai tam asmai prasuvāmasi
saṃ varcasā payasā saṃ tanūbhir aganmahi manasā saṃ śivena
tvaṣṭā no atra vidadhātu rāyo 'numārṣṭu tanvo yad viliṣṭam
kṛtyāṃ nirṛtiṃ ca pañca ca
vātaraśanā ha vā ṛṣayaḥ śramaṇā ūrdhvamanthino babhūvus tān ṛṣayo 'rtham āyaṃs te nilāyam acaraṃs te 'nupraviśuḥ kūśmāṇḍāni tāṃs teṣv anvāvindañchraddhayā ca tapasā ca
tān ṛṣayo 'bruvan kathā nilāyaṃ caratheti ta ṛṣīn abruvan namo vo 'stu bhagavanto 'smin dhāmni kena vaḥ saparyāmeti tān ṛṣayo 'bruvan pavitraṃ no brūta yenārepasaḥ syāmeti ta etāni sūktāny apaśyan
yad devā devaheḍanaṃ yad adīvyann ṛṇam ahaṃ babhūvāyuṣṭe viśvato dadhad ity etair ājyaṃ juhuta vaiśvānarāya prativedayāma ity upatiṣṭhata yad arvācīnam eno bhrūṇahatyāyās tasmān mokṣyadhva iti
ta etair ajuhavus te 'repaso 'bhavan
karmādiṣv etair juhuyāt pūto devalokān samaśnute
kūśmāṇḍaiḥ juhuyāt yaḥ a pūtaḥ iva manyeta
yathā stenaḥ yathā bhrūṇa hā evam eṣa bhavati yaḥ ayonau retaḥ siñcati
yat arvācīnam enaḥ bhrūṇahatyāyāḥ tasmāt mucyate
yāvat enaḥ dīkṣām upaiti dīkṣitaḥ etaiḥ satati juhoti
saṃvatsaram dīkṣitaḥ bhavati
saṃvatsarāt eva ātmānam punīte
māsam dīkṣitaḥ bhavati
yaḥ māsaḥ sa saṃvatsaraḥ
saṃvatsarāt eva ātmānam punīte
caturviṃśatim rātrīḥ dīkṣitaḥ bhavati
caturviṃśatiḥ ardha māsāḥ saṃvatsaraḥ
saṃvatsarāt eva ātmānam punīte
dvādaśa rātrīḥ dīkṣitaḥ bhavati
dvādaśa māsāḥ saṃvatsaraḥ
saṃvatsarāt eva ātmānam punīte
ṣaḍ rātrīḥ dīkṣitaḥ bhavati
ṣaṣ vai ṛtavaḥ saṃvatsaraḥ
saṃvatsarāt eva ātmānam punīte
tisraḥ rātrīḥ dīkṣitaḥ bhavati
tri padā gāyatrī
gāyatriyāḥ eva ātmānam punīte
na māṃsam aśnīyāt
na striyam upeyāt
na upari āsīta
jugupseta anṛtāt
payaḥ brāhmaṇasya vratam yavāguḥ rājanyasya āmikṣā vaiśyasya
atha u saumye api adhvare etat vratam brūyāt yadi manyeta upadasyāmi iti
odanam dhānāḥ saktūn ghṛtam iti anuvratayet ātmanaḥ an upadāsāya
ajān ha vai pṛśnīṃs tapasyamānān brahma svayaṃbhv abhyānarṣat tad ṛṣayo 'bhavan tad ṛṣīṇām ṛṣitvaṃ tāṃ devatām upātiṣṭhanta yajñakāmās ta etaṃ brahmayajñam apaśyan tam āharan tenāyajanta
yad ṛco 'dhyagīṣata tāḥ payaāhutayo devānām abhavan yad yajūṃṣi ghṛtāhutayo yat sāmāni somāhutayo yad atharvāṅgiraso madhvāhutayo yad brāhmaṇānītihāsān purāṇāni kalpān gāthā nārāśaṃsīr medāhutayo devānām abhavan tābhiḥ kṣudhaṃ pāpmānam apāghnann apahatapāpmāno devāḥ svargaṃ lokam āyan brahmaṇaḥ sāyujyam ṛṣayo 'gacchan
pañca vai ete mahāyajñāḥ satati pratāyante satati saṃtiṣṭhante devayajñaḥ pitṛyajñaḥ bhūtayajñaḥ manuṣyayajñaḥ brahmayajñaḥ iti
yat agnau juhoti api samidham tat devayajñaḥ saṃtiṣṭhate
yat pitṛbhyaḥ svadhākaroti api apaḥ tat pitṛyajñaḥ saṃtiṣṭhate
yat bhūtebhyaḥ balim harati tat bhūtayajñaḥ saṃtiṣṭhate
yat brāhmaṇebhyaḥ annam dadāti tat manuṣyayajñaḥ saṃtiṣṭhate
yat svādhyāyam adhīyīta ekām api ṛcam yajuḥ sāma vā tat brahmayajñaḥ saṃtiṣṭhate
yat ṛcaḥ adhīte payasaḥ kūlyāḥ asya pitṝn svadhāḥ abhivahanti yat yajūṃṣi ghṛtasya kūlyāḥ yat sāmāni somaḥ ebhyaḥ pavate yat atharva aṅgirasaḥ madhoḥ kūlyāḥ
yat brāhmaṇāni itihāsān purāṇāni kalpān gāthāḥ nārāśaṃsīḥ medasaḥ kūlyāḥ asya pitṝn svadhāḥ abhivahanti
yat ṛcaḥ adhīte payaḥ āhutibhiḥ eva tat devān tarpayati yat yajūṃṣi ghṛta āhutibhiḥ yat sāmāni soma āhutibhiḥ yat atharva aṅgirasaḥ madhu āhutibhiḥ
yat brāhmaṇāni itihāsān purāṇāni kalpān gāthāḥ nārāśaṃsīḥ medaḥ āhutibhiḥ eva tat devān tarpayati
te enam tṛptāḥ āyuṣā tejasā varcasā śriyā yaśasā brahmavarcasena annādyena ca tarpayanti
brahmayajñena yakṣyamāṇaḥ prācyām diśi grāmāt a chadiḥ darśaḥ udīcyām prāc udīcyām vā udite āditye dakṣiṇatas upaviśya hastau avanijya tris ācāmet dvis parimṛjya sakṛt upaspṛśya śiraḥ cakṣuṣī nāsike śrotre hṛdayam ālabhya
yat tris ācāmati tena ṛcaḥ prīṇāti yat dvis parimṛjati tena yajūṃṣi yat yat sakṛt sakṛt upaspṛśati upaspṛśati tena tena sāmāni sāmāni
savyam pāṇim pādau prokṣati yat śiraḥ cakṣuṣī nāsike śrotre hṛdayam hṛdayam ālabhate atharva aṅgirasaḥ brāhmaṇāni itihāsān purāṇāni kalpān gāthāḥ nārāśaṃsīḥ prīṇāti
darbhāṇām mahat upastīrya upastham kṛtvā prāṅ āsīnaḥ svādhyāyam adhīyīta
apām vai eṣaḥ oṣadhīnām rasaḥ yat darbhāḥ
sarasam eva brahma kurute
dakṣiṇa uttarau pāṇī pādau kṛtvā sa pavitrau om iti pratipadyate
etat vai yajuḥ
trayīm vidyām prati eṣā vāc
etat paramam akṣaram
tat etat ṛcā abhyuktam ṛcaḥ akṣare parame vyoman yasmin devāḥ adhi viśve niṣeduḥ yaḥ tat na veda kim ṛcā kariṣyati ye id tat viduḥ te ime samāsate iti
trīn eva prāyuṅkta
bhūḥ bhuvaḥ svar iti āha
etat vai vācaḥ satyam
yat eva vācaḥ satyam tat prāyuṅkta
atha sāvitrīm gāyatrīm tris anvāha pacchas ardharcaśaḥ an avānam
savitā śriyaḥ prasavitā
śriyam eva āpnoti
atha u prajñātayā eva pratipadā chandāṃsi pratipadyate
grāme manasā svādhyāyam adhīyīta divā naktam vā iti ha sma āha śaucaḥ āhneyaḥ
uta araṇye abalaḥ uta vācā uta tiṣṭhan uta vrajan uta āsīnaḥ uta śayānaḥ adhīyīta eva svādhyāyam
tapasvī puṇyaḥ bhavati yaḥ evam vidvān svādhyāyam adhīte
namaḥ brahmaṇe
namaḥ astu agnaye
namaḥ pṛthivyai
namaḥ oṣadhībhyaḥ
namaḥ vāce
namaḥ vācaspataye
namaḥ viṣṇave bṛhate karomi
madhyandine prabalam adhīyīta
asau khalu vāva eṣa ādityaḥ yat brāhmaṇaḥ
tasmāt tarhi tekṣṇiṣṭham tapati
tat eṣā abhyuktā
citram devānām udagāt anīkam cakṣuḥ mitrasya varuṇasya agneḥ āprāḥ dyāvāpṛthivī antarikṣam sūryaḥ ātmā jagataḥ tasthuṣaḥ ca iti
sa vai eṣa yajñaḥ sadyas pratāyate sadyas saṃtiṣṭhate
tasya prāk sāyam avabhṛthaḥ
namaḥ brahmaṇe iti paridhānīyām tris anvāha
apaḥ upaspṛśya gṛhān eti
tatas yat kim ca dadāti sā dakṣiṇā
tasya etasya yajñasya meghaḥ havirdhānam vidyut agniḥ varṣam haviḥ stanayitnuḥ vaṣaṭkāraḥ
yat avasphūrjati saḥ anuvaṣaṭkāraḥ
vāyuḥ ātmā
amāvāsyā sviṣṭakṛt
yaḥ evam vidvān meghe varṣati vidyotamāne stanayati avasphūrjati pavamāne vāyau amāvāsyāyām svādhyāyam adhīte tapaḥ eva tat tapyate
tapaḥ hi svādhyāyaḥ iti
uttamam nākam rohati
uttamaḥ samānānām bhavati
yāvantam ha vai imām vittasya pūrṇām dadat svargam lokam jayati tāvantam lokam jayati bhūyāṃsam ca akṣayyam ca
apa punarmṛtyum jayati
brahmaṇaḥ sāyujyam gacchati
tasya vai etasya yajñasya dvau anadhyāyā yat ātmā aśuciḥ yat deśaḥ
samṛddhiḥ daivatāni
yaḥ evam vidvān mahārātre uṣasi udite vrajan tiṣṭhan āsīnaḥ śayānaḥ araṇye grāme vā yāvattarasam svādhyāyam adhīte sarvān lokān jayati sarvān lokān anṛṇaḥ anusaṃcarati
tat eṣā abhyuktā
anṛṇāḥ asmin anṛṇāḥ parasmin tṛtīye loke anṛṇāḥ syāma ye deva yānāḥ uta pitṛyāṇāḥ sarvān pathaḥ anṛṇāḥ ākṣīyema iti
agnim vai jātam pāpmā jagrāha
tam devāḥ āhutībhiḥ pāpmānam apāghnan āhutīnām yajñena yajñasya dakṣiṇābhiḥ dakṣiṇānām brāhmaṇena brāhmaṇasya chandobhiḥ chandasām svādhyāyena
apahata pāpmā svādhyāyaḥ
deva pavitram vai etat
tam yaḥ anūtsṛjati a bhāgaḥ vāci bhavati a bhāgaḥ nāke
tat eṣā abhyuktā
yaḥ tityāja sakhi vidam sakhāyam na tasya vāci api bhāgaḥ asti yat īm śṛṇoti alakam śṛṇoti na hi praveda sukṛtasya panthām iti
tasmāt svādhyāyaḥ adhyetavyaḥ
yam yam kratum adhīte tena tena asya iṣṭam bhavati
agneḥ vāyoḥ ādityasya sāyujyam gacchati
tat eṣā abhyuktā
ye arvāṅ uta vā purāṇe vedam vidvāṃsam abhitas vadanti ādityam eva te parivadanti sarve agnim dvitīyam tṛtīyam ca haṃsam iti
yāvatīḥ vai devatāḥ tāḥ sarvāḥ veda vidi brāhmaṇe vasanti
tasmāt brāhmaṇebhyaḥ veda vidbhyaḥ dive dive namaskuryāt
na aślīlam kīrtayet
etāḥ eva devatāḥ prīṇāti
ricyate iva vā eṣa preva ricyate yo yājayati prati vā gṛhṇāti yājayitvā pratigṛhya vānaśnan triḥ svādhyāyaṃ vedam adhīyīta
trirātraṃ vā sāvitrīṃ gāyatrīm anvātirecayati
varo dakṣiṇāvareṇaiva varaṃ spṛṇoty ātmā hi varaḥ
duhe ha vā eṣa chandāṃsi yo yājayati sa yena yajñakratunā yājayet so 'raṇyaṃ parītya śucau deśe svādhyāyam evainam adhīyann āsīta
tasyānaśanaṃ dīkṣā sthānam upasada āsanaṃ sutyā vāg juhūr mana upabhṛd dhṛtir dhruvā prāṇo haviḥ sāmādhvaryuḥ sa vā eṣa yajñaḥ prāṇadakṣiṇo 'nantadakṣiṇaḥ samṛddhataraḥ
katidhāvakīrṇī praviśati caturdhety āhur brahmavādino marutaḥ prāṇair indraṃ balena bṛhaspatiṃ brahmavarcasenāgnim evetareṇa sarveṇa tasyaitāṃ prāyaścittiṃ vidāṃcakāra sudevaḥ kāśyapaḥ
yo brahmacāryavakired amāvāsyāyāṃ rātryām agniṃ praṇīyopasamādhāya dvir ājyasyopaghātaṃ juhoti kāmāvakīrṇo 'smy avakīrṇo 'smi kāma kāmāya svāhā kāmābhidrugdho 'smy abhidrugdho 'smi kāma kāmāya svāhety amṛtaṃ vā ājyam amṛtam evātman dhatte
hutvā prayatāñjaliḥ kavātiryaṅṅ agnim abhimantrayeta
saṃ mā siñcantu marutaḥ sam indraḥ saṃ bṛhaspatiḥ
saṃ māyam agniḥ siñcatv āyuṣā ca balena cāyuṣmantaṃ karota meti
prati hāsmai marutaḥ prāṇān dadhati pratīndro balaṃ prati bṛhaspatir brahmavarcasaṃ praty agnir itaraḥ sarvaṃ sarvatanur bhūtvā sarvam āyur eti
trir abhimantrayeta triṣatyā hi devāḥ
yo 'pūta iva manyeta sa itthaṃ juhuyād ittham abhimantrayeta punīta evātmānam āyur evātman dhatte
varo dakṣiṇā vareṇaiva varaṃ spṛṇoty ātmā hi varaḥ
bhūḥ prapadye bhuvaḥ prapadye svaḥ prapadye bhūr bhuvaḥ svaḥ prapadye brahma prapadye brahmakośaṃ prapadye 'mṛtaṃ prapadye 'mṛtakośaṃ prapadye caturjālaṃ brahmakośaṃ yaṃ mṛtyur nāvapaśyati taṃ prapadye devān prapadye devapuraṃ prapadye parivṛto varīvṛto brahmaṇā varmaṇāhaṃ tejasā kaśyapasya
yasmai namas tacchiro dharmo mūrdhānaṃ brahmottarā hanur yajño 'dharā viṣṇur hṛdayaṃ saṃvatsaraḥ prajananam aśvinau pūrvapādāv atrir madhyaṃ mitrāvaruṇāv aparapādāv agniḥ pucchasya prathamaṃ kāṇḍaṃ tata indras tataḥ prajāpatir abhayaṃ caturtham
sa vā eṣa divyaḥ śākvaraḥ śiśumāras taṃ ha
ya evaṃ vedāpa punar mṛtyuṃ jayati jayati svargaṃ lokaṃ nādhvani pramīyate nāgnau pramīyate nāpsu pramīyate nānapatyaḥ pramīyate labdhānno bhavati
dhruvas tvam asi dhruvasya kṣitam asi tvaṃ bhūtānām adhipatir asi tvaṃ bhūtānāṃ śreṣṭho 'si tvāṃ bhūtāny upaparyāvartante namas te namaḥ sarvaṃ te namo namaḥ śiśukumārāya namaḥ
namaḥ prācyai diśe yāś ca devatā etasyāṃ prativasanty etābhyaś ca namaḥ
namo dakṣiṇāyai diśo yāś ca devatā etasyāṃ prativasanty etābhyaś ca namo namaḥ pratīcyai diśe yāś ca devatā etasyāṃ prativasanty etābhyaś ca namo nama udīcyai diśo yāś ca devatā etasyāṃ prativasanty etābhyaś ca namo nama ūrdhvāyai diśe yāś ca devatā etasyāṃ prativasanty etābhyaś ca namo namo 'dharāyai diśe yāś ca devatā etasyāṃ prativasanty etābhyaś ca namo namo 'vāntarāyai diśe yāś ca devatā etasyāṃ prativasanty etābhyaś ca namaḥ
namo gaṅgāyamunayor madhye ye vasanti te me prasannātmānaś ciraṃ jīvitaṃ vardhayanti namo gaṅgāyamunayor munibhyaś ca namo namo gaṅgāyamunayor munibhyaś ca namaḥ
saha rakṣāṃsi yad devāḥ saptadaśa yad adīvyan pañcadaśāyuṣṭe catustriṃśad vaiśvānarāya ṣaḍviṃśatir vātaraśanā ha kūśmāṇḍair ajān ha pañca brahmayajñena grāme madhyandine tasya vai meghas tasya vai dvau ricyate duhe ha katidhāvakīrṇī bhūr namaḥ prācyai viṃśatiḥ
namo brahmaṇe namo astv agnaye namaḥ pṛthivyai nama oṣadhībhyaḥ
namo vāce namo vācaspataye namo viṣṇave bṛhate karomi
hariḥ om
tacchaṃ yor āvṛṇīmahe
gātuṃ yajñāya
gātuṃ yajñapataye
daivī svastir astu naḥ
svastir mānuṣebhyaḥ
ūrdhvaṃ jigātu bheṣajam
śaṃ no astu dvipade
śaṃ catuṣpade
oṃ cittiḥ sruk
cittam ājyam
vāg vediḥ
ādhītaṃ barhiḥ
keto agniḥ
vijñātam agniḥ
vākpatir hotā
mana upavaktā
prāṇo haviḥ
sāmādhvaryuḥ
vācaspate vidhenāman
vidhema te nāma
vidhes tvam asmākaṃ nāma
vācaspatiḥ somaṃ pibatu
āsmāsu nṛmṇaṃ dhāt svāhā
adhvaryuḥ pañca ca
pṛthivī hotā
dyaur adhvaryuḥ
rudro 'gnīt
bṛhaspatir upavaktā
vācaspate vāco vāryeṇa
saṃbhṛtatamenāyakṣyase
yajamānāya vāryam
ā suvas kar asmai
vācaspatiḥ somaṃ pibati
jajanad indram indriyāya svāhā
pṛthivī hotā daśa
devāḥ vai satram āsata ṛddhi parimitam yaśaskāmāḥ
te abruvan yat naḥ prathamam yaśaḥ ṛchāt sarveṣām naḥ tat saha asat iti
teṣām kurukṣetram vediḥ āsīt
tasyai khāṇḍavaḥ dakṣiṇa ardhaḥ āsīt tūrghnam uttara ardhaḥ parīṇah jaghana ardhaḥ maravaḥ utkaraḥ
āsīt
maravaḥ utkaraḥ
teṣām makham vaiṣṇavam yaśaḥ ārchat
tat nyakāmayata
tena apākrāmat
tam devāḥ anvāyan yaśaḥ avarurutsamānāḥ
tasya anvāgatasya savyāt dhanuḥ ajāyata dakṣiṇāt iṣavaḥ
tasmāt iṣu dhanvam puṇya janma
yajña janmā hi
tam ekam santam bahavaḥ an iṣu dhanvāḥ na abhidhṛṣṇuvanti
saḥ asmayata
ekam mā santam bahavaḥ na abhyadharṣiṣuḥ iti
tasya siṣmiyāṇasya tejaḥ apākrāmat
tat devāḥ oṣadhīṣu nyamṛjuḥ
te śyāmākāḥ abhavan
smayākāḥ vai nāma ete
tat smayākānām smayāka tvam
tasmāt dīkṣitena apigṛhya smetavyam tejasaḥ dhṛtyai
sa dhanuḥ pratiṣkabhya atiṣṭhat
tāḥ upadīkāḥ abruvan varam vṛṇāmahai atha vaḥ imam randhayāma yatra kva ca khanāma tat apaḥ abhitṛṇadāma iti
tasmāt upadīkāḥ yatra kva ca khananti tat apaḥ abhitṛndanti
vārevṛtam hi āsām
tasya jyām apyādan
tasya dhanuḥ vipravamāṇam śiraḥ udavartayat
tat dyāvāpṛthivī anuprāvartata
yat prāvartata tat pravargyasya pravargya tvam
yat ghram iti apatat tat gharmasya gharma tvam
mahataḥ vīryam apaptat iti
tat mahāvīrasya mahāvīra tvam
yat asyāḥ samabharan tat saṃrājñaḥ samrāj tvam
tam stṛtam devatāḥ tredhā vyagṛhṇata agniḥ prātaḥsavanam indraḥ mādhyaṃdinam savanam viśve devāḥ tṛtīyasavanam
tena apa śīrṣṇā yajñena yajamānāḥ na āśiṣaḥ avārundhata na suvargam lokam abhyajayan
te devāḥ aśvinau abruvan bhiṣajau vai sthaḥ idam yajñasya śiraḥ pratidhattam iti
tau abrūtām varam vṛṇāvahai grahaḥ eva nau atra api gṛhyatām iti
tābhyām etam āśvinam agṛhṇan
tau etat yajñasya śiraḥ pratyadhattām
yat pravargyaḥ tena sa śīrṣṇā yajñena yajamānāḥ ava āśiṣaḥ arundhata abhi suvargam lokam ajayan
yat pravargyam pravṛṇakti yajñasya eva tat śiraḥ pratidadhāti
tena sa śīrṣṇā yajñena yajamānaḥ ava āśiṣaḥ runddhe
abhi suvargam lokam jayati
tasmāt eṣaḥ āśvina pravayāḥ iva yat pravargyaḥ
sāvitram juhoti prasūtyai
caturgṛhītena juhoti
catuṣpādaḥ paśavaḥ
paśūn eva avarunddhe
catasraḥ diśaḥ
dikṣu eva pratitiṣṭhati
chandāṃsi devebhyaḥ apākrāman na vaḥ bhāgāni havyam vakṣyāmaḥ iti
tebhyaḥ etat caturgṛhītam adhārayan puronuvākyāyai yājyāyai devatāyai vaṣaṭkārāya
yat caturgṛhītam juhoti chandāṃsi eva tat prīṇāti
tāni asya prītāni devebhyaḥ havyam vahanti
brahma vādinaḥ vadanti hotavyam dīkṣitasya gṛhe na hotavyam iti
yat juhuyāt haviṣkṛtam yajamānam agnau pradadhyāt
yat na juhuyāt yajña paruḥ antariyāt
yajuḥ eva vadet
na haviṣkṛtam yajamānam agnau pradadhāti
na yajña paruḥ antareti
gāyatrī chandāṃsi atyamanyata
tasyai vaṣaṭkāraḥ abhyayya śiraḥ achinat
tasyai dvedhā rasaḥ parāpatat
pṛthivīm ardhaḥ prāviśat paśūn ardhaḥ
yaḥ pṛthivīm prāviśat sa khadiraḥ abhavat
yaḥ paśūn saḥ ajām
yat khādirī abhriḥ bhavati chandasām eva rasena yajñasya śiraḥ saṃbharati
yat audumbarī ūrj vai udumbaraḥ ūrjā eva yajñasya śiraḥ saṃbharati
yat vaiṇavī tejaḥ vai veṇuḥ tejasā eva yajñasya śiraḥ saṃbharati
yat vaikaṅkatī bhās eva avarunddhe
devasya tvā savituḥ prasave iti abhrim ādatte prasūtyai
aśvinoḥ bāhubhyām iti āha
aśvinau hi devānām adhvaryū āstām
pūṣṇaḥ hastābhyām iti āha yatyai
vajraḥ iva vai eṣā yat abhriḥ
abhriḥ asi nāriḥ asi iti āha śāntyai
adhvara kṛt devebhyaḥ iti āha
yajñaḥ vai adhvaraḥ
yajña kṛt devebhyaḥ iti vāva etat āha
uttiṣṭha brahmaṇaspate iti āha
brahmaṇā eva yajñasya śiraḥ acchaiti
praitu brahmaṇaspatiḥ iti āha
pretya eva yajñasya śiraḥ acchaiti
pra devī etu sūnṛtā iti āha
yajñaḥ vai sūnṛtā
acchā vīram naryam paṅkti rādhasam iti āha
pāṅktaḥ hi yajñaḥ
devāḥ yajñam nayantu naḥ iti āha
devān eva yajña niyaḥ kurute
devī dyāvāpṛthivī anu me maṃsāthām iti āha
ābhyām eva anumataḥ yajñasya śiraḥ saṃbharati
ṛdhyāsam adya makhasya śiraḥ iti āha
yajñaḥ vai makhaḥ
ṛdhyāsam adya yajñasya śiraḥ iti vāva etat āha
makhāya tvā makhasya tvā śīrṣṇe iti āha
nirdiśya eva enat dharati
tris harati
trayaḥ ime lokāḥ
ebhyaḥ eva lokebhyaḥ yajñasya śiraḥ saṃbharati
tūṣṇīm caturtham harati
aparimitāt eva yajñasya śiraḥ saṃbharati
mṛtkhanāt agre harati
tasmāt mṛtkhanaḥ karuṇyatamaḥ
iyatī agre āsīḥ iti āha
asyām eva a chambaṭkāram yajñasya śiraḥ saṃbharati
ūrjam vai etam rasam pṛthivyāḥ upadīkāḥ uddihanti
yat valmīkam yat valmīka vapā saṃbhāraḥ bhavati ūrjam eva rasam pṛthivyāḥ avarunddhe
atha u śrotram eva
śrotram hi etat pṛthivyāḥ yat valmīkaḥ
a badhiraḥ bhavati yaḥ evam veda
indraḥ vṛtrāya vajram udayacchat
sa yatra yatra parākramata tat na adhriyata
sa pūtīka stambe parākramata
saḥ adhriyata
saḥ abravīt ūtim vai me adhāḥ iti
tat ūtīkānām ūtīka tvam
yat ūtīkāḥ bhavanti yajñāya eva ūtim dadhati
agni jāḥ asi prajāpateḥ retaḥ iti āha
yaḥ eva rasaḥ paśūn prāviśat tam eva avarunddhe
pañca ete saṃbhārāḥ bhavanti
pāṅktaḥ yajñaḥ
yāvān eva yajñaḥ tasya śiraḥ saṃbharati
yat grāmyāṇām paśūnām carmaṇā saṃbharet grāmyān paśūn śucā arpayet
kṛṣṇājinena saṃbharati
āraṇyān eva paśūn śucā arpayati
tasmāt samāvat paśūnām prajāyamānānām
āraṇyāḥ paśavaḥ kanīyāṃsaḥ
śucā hi ṛtāḥ
lomataḥ saṃbharati
atas hi asya medhyam parigṛhya āyanti rakṣasām apahatyai
bahavaḥ haranti
apacitim eva asmin dadhati
uddhate sikatā upopte pariśrite nidadhati śāntyai
madantībhiḥ upasṛjati
tejaḥ eva asmin dadhāti
madhu tvā madhulā karotu iti āha
brahmaṇā eva asmin tejaḥ dadhāti
yat grāmyāṇām pātrāṇām kapālaiḥ saṃsṛjet grāmyāṇi pātrāṇi śucā arpayet
arma kapālaiḥ saṃsṛjati
etāni vai an upajīvanīyāni
tāni eva śucā arpayati
śarkarābhiḥ saṃsṛjati dhṛtyai atha u śaṃtvāya
aja lomaiḥ saṃsṛjati
eṣā vai agneḥ priyā tanūḥ yat ajā
priyayā eva enam tanuvā saṃsṛjati atha u tejasā
kṛṣṇājinasya lomabhiḥ saṃsṛjati
yajñaḥ vai kṛṣṇājinam
yajñena eva yajñam saṃsṛjati
pariśrite karoti brahmavarcasasya parigṛhītyai
na kurvan abhiprāṇyāt
yat kurvan abhiprāṇyāt prāṇān śucā arpayet
apahāya prāṇiti prāṇānām gopīthāya
na pravargyam ca ādityam ca antareyāt
yat antareyāt duścarmā syāt
tasmāt na antarāyyam ātmanaḥ gopīthāya
veṇunā karoti
tejaḥ vai veṇuḥ
tejaḥ pravargyaḥ
tejasā eva tejaḥ samardhayati
makhasya śiraḥ asi iti āha
yajñaḥ vai makhaḥ
tasya etat śiraḥ yat pravargyaḥ
tasmāt evam āha
yajñasya pade stha iti āha
yajñasya hi ete pade
atha u pratiṣṭhityai
gāyatreṇa tvā chandasā karomi iti āha
chandobhiḥ eva enam karoti
tri uddhim karoti
trayaḥ ime lokāḥ
eṣām lokānām āptyai
chandobhiḥ karoti
vīryam vai chandāṃsi
vīryeṇa eva enam karoti
yajuṣā bilam karoti vyāvṛttyai
iyantam karoti
prajāpatinā yajña mukhena saṃmitam iyantam karoti
yajña paruṣā saṃmitam iyantam karoti
etāvat vai puruṣe vīryam
vīrya saṃmitam aparimitam karoti aparimitasya avaruddhyai
parigrīvam karoti dhṛtyai
sūryasya harasā śrāyety āha
yathāyajus eva etat
aśva śakena dhūpayati
prājāpatyaḥ vai aśvaḥ sa yoni tvāya
vṛṣṇaḥ aśvasya niṣpad asi iti āha
asau vai ādityaḥ vṛṣā aśvaḥ
tasya chandāṃsi niṣpad
chandobhiḥ eva enam dhūpayati
arciṣe tvā śociṣe tvā iti āha
tejaḥ eva asmin dadhāti
vāruṇaḥ abhīddhaḥ
maitriyā upaiti śāntyai
siddhyai tvā iti āha
yathāyajus eva etat
devaḥ tvā savitā udvapatu iti āha
savitṛ prasūtaḥ eva enam brahmaṇā devatābhiḥ udvapati
a padyamānaḥ pṛthivyām āśāḥ diśaḥ āpṛṇa iti āha
tasmāt agniḥ sarvāḥ diśaḥ anu vibhāti
uttiṣṭha bṛhan bhava ūrdhvaḥ tiṣṭha dhruvaḥ tvam iti āha pratiṣṭhityai
īśvaraḥ vai eṣaḥ andhaḥ bhavitoḥ yaḥ pravargyam anvīkṣate
sūryasya tvā cakṣuṣā anvīkṣe iti āha cakṣuṣaḥ gopīthāya
iyam vai ṛjuḥ
antarikṣam sādhu
asau su kṣitiḥ
diśaḥ bhūtiḥ
imān eva asmai lokān kalpayati
atha u pratiṣṭhityai
idam aham amum āmuṣyāyaṇam viśā paśubhiḥ brahmavarcasena paryūhāmi iti āha
viśā eva enam paśubhiḥ brahmavarcasena paryūhati
viśā iti rājanyasya brūyāt
viśā eva enam paryūhati
paśubhiḥ iti vaiśyasya
paśubhiḥ eva enam paryūhati
asuryam pātram an āchṛṇṇam ācchṛṇatti
devatrā akaḥ
aja kṣīreṇa ācchṛṇatti
paramam vai etat payaḥ yat aja kṣīram
parameṇa eva enam payasā ācchṛṇatti
yajuṣā vyāvṛttyai
chandobhiḥ ācchṛṇatti
chandobhiḥ vai eṣa kriyate
chandobhiḥ eva chandāṃsi ācchṛṇatti
chṛndhi vācam iti āha
vācam eva avarunddhe
chṛndhi ūrjam iti āha
ūrjam eva avarunddhe
chṛndhi haviḥ iti āha
haviḥ eva akaḥ
deva puras cara saghyāsam tvā iti āha
yathāyajus eva etat
brahman pracariṣyāmaḥ hotar gharmam abhiṣṭuhi iti āha
eṣa vai etarhi bṛhaspatiḥ yat brahmā
tasmai eva pratiprocya pracarati ātmanaḥ anārtyai
yamāya tvā makhāya tvā iti āha
etāḥ vai etasya devatāḥ
tābhiḥ eva enam samardhayati
madantībhiḥ prokṣati
tejaḥ eva asmin dadhāti
abhipūrvam prokṣati
abhipūrvam eva asmin tejaḥ dadhāti
tris prokṣati
tri āvṛt hi yajñaḥ atha u medhya tvāya
hotā anvāha rakṣasām apahatyai
an avānam prāṇānām santatyai
triṣṭubhaḥ satīḥ gāyatrīḥ iva anvāha
gāyatraḥ hi prāṇaḥ
prāṇam eva yajamāne dadhāti
santatam anvāha prāṇānām annādyasya santatyai atha u rakṣasām apahatyai
yat parimitāḥ anubrūyāt parimitam avarundhīta
aparimitāḥ anvāha aparimitasya avaruddhyai
śiraḥ vai etat yajñasya yat pravargyaḥ
ūrj muñjāḥ
yat mauñjaḥ vedaḥ bhavati ūrjā eva yajñasya śiraḥ samardhayati
prāṇa āhutīḥ juhoti
prāṇān eva yajamāne dadhāti
sapta juhoti
sapta vai śīrṣaṇyāḥ prāṇāḥ
prāṇān eva asmin dadhāti
devaḥ tvā savitā madhvā anaktu iti āha
tejasā eva enam anakti
pṛthivīm tapasaḥ trāyasva iti hiraṇyam upāsyati asyāḥ an atidāhāya
śiraḥ vai etat yajñasya yat pravargyaḥ
agniḥ sarvāḥ devatāḥ
pralavān ādīpya upāsyati
devatāsu eva yajñasya śiraḥ pratidadhāti
a pratiśīrṇa agram bhavati
etat barhiḥ hi eṣaḥ
arciḥ asi śociḥ asi iti āha
tejaḥ eva asmin brahmavarcasam dadhāti
saṃsīdasva mahāṁ asi iti āha
mahān hi eṣaḥ
brahma vādinaḥ vadanti ete vāva te ṛtvijaḥ ye darśa pūrṇamāsayoḥ atha kathā hotā yajamānāya āśiṣaḥ na āśāste iti
purastāt āśīḥ khalu vai anyaḥ yajñaḥ upariṣṭāt āśīḥ anyaḥ
anādhṛṣyā purastāt iti yat etāni yajūṃṣi āha śīrṣataḥ eva yajñasya yajamānaḥ āśiṣaḥ avarunddhe
āyuḥ purastāt āha prajām dakṣiṇatas prāṇam paścāt śrotram uttaratas vidhṛtim upariṣṭāt
prāṇān eva asmai samīcaḥ dadhāti
īśvaraḥ vai eṣa diśaḥ anūnmaditoḥ yam diśaḥ anu vyāsthāpayanti
manoḥ aśvā asi bhūri putrā iti imām abhimṛśati
iyam vai manoḥ aśvā bhūri putrā
asyām eva pratitiṣṭhati an unmādāya
su upasadā me bhūyāḥ mā mā hiṃsīḥ iti āha ahiṃsāyai
citaḥ stha paricitaḥ iti āha
apacitim eva asmin dadhāti
śiraḥ vai etat yajñasya yat pravargyaḥ
asau khalu vai ādityaḥ pravargyaḥ
tasya marutaḥ raśmayaḥ
svāhā marudbhiḥ pariśrayasva iti āha
amum eva ādityam raśmibhiḥ paryūhati
tasmāt asau ādityaḥ amuṣmin loke raśmibhiḥ paryūḍhaḥ
tasmāt rājā viśā paryūḍhaḥ
tasmāt grāmaṇīḥ sajātaiḥ paryūḍhaḥ
agneḥ sṛṣṭasya yataḥ vikaṅkatam bhās ārchat
yat vaikaṅkatāḥ paridhayaḥ bhavanti bhās eva avarunddhe
dvādaśa bhavanti
dvādaśa māsāḥ saṃvatsaraḥ
saṃvatsaram eva avarunddhe
asti trayodaśaḥ māsaḥ iti āhuḥ
yat trayodaśaḥ paridhiḥ bhavati tena eva trayodaśam māsam avarunddhe
antarikṣasya antardhiḥ asi iti āha vyāvṛttyai
divam tapasaḥ trāyasva iti upariṣṭāt hiraṇyam adhinidadhāti amuṣyāḥ an atidāhāya
atha u ābhyām eva enam ubhayatas parigṛhṇāti
arhan bibharṣi sāyakāni dhanvā iti āha
stauti eva enam etat
gāyatram asi traiṣṭubham asi jāgatam asi iti dhavitrāṇi ādatte
chandobhiḥ eva enāni ādatte
madhu madhu iti dhūnoti
prāṇaḥ vai madhu
prāṇam eva yajamāne dadhāti
tris pariyanti
trivṛt hi prāṇaḥ
tris pariyanti
tri āvṛt hi yajñaḥ
atha u rakṣasām apahatyai
tris punar pariyanti
ṣaṭ sampadyante
ṣaṭ vai ṛtavaḥ
ṛtuṣu eva pratitiṣṭhanti
yaḥ vai gharmasya priyām tanuvam ākrāmati duścarmā vai sa bhavati
eṣa ha vai asya priyām tanuvam ākrāmati yaḥ tris parītya caturtham paryeti
etām ha vai asya ugradevaḥ rājaniḥ ācakrāma
tatas vai sa duścarmā abhavat
tasmāt tris parītya na caturtham parīyāt ātmanaḥ gopīthāya
prāṇāḥ vai dhavitrāṇi
a vyatiṣaṅgam dhūnvanti prāṇānām a vyatiṣaṅgāya kﾱptyai
viniṣadya dhūnvanti
dikṣu eva pratitiṣṭhanti
ūrdhvam dhūnvanti suvargasya lokasya samaṣṭyai
sarvatas dhūnvanti
tasmāt ayam sarvatas pavate
agniḥ tvā vasubhiḥ purastāt rocayatu gāyatreṇa chandasā iti āha
agniḥ eva enam vasubhiḥ purastāt rocayati gāyatreṇa chandasā
sa mā rucitaḥ rocaya iti āha
āśiṣam eva etām āśāste
indraḥ tvā rudraiḥ dakṣiṇatas rocayatu traiṣṭubhena chandasā iti āha
indraḥ eva enam rudraiḥ dakṣiṇatas rocayati traiṣṭubhena chandasā
sa mā rucitaḥ rocaya iti āha
āśiṣam eva etām āśāste
varuṇaḥ tvā ādityaiḥ paścāt rocayatu jāgatena chandasā iti āha
varuṇaḥ eva enam ādityaiḥ paścāt rocayati jāgatena chandasā
sa mā rucitaḥ rocaya iti āha
āśiṣam eva etām āśāste
dyutānaḥ tvā mārutaḥ marudbhiḥ uttaratas rocayatu ānuṣṭubhena chandasā iti āha
dyutānaḥ eva enam mārutaḥ marudbhiḥ uttaratas rocayati ānuṣṭubhena chandasā
sa mā rucitaḥ rocaya iti āha
āśiṣam eva etām āśāste
bṛhaspatiḥ tvā viśvaiḥ devaiḥ upariṣṭāt rocayatu pāṅktena chandasā iti āha
bṛhaspatiḥ eva enam viśvaiḥ devaiḥ upariṣṭāt rocayatu pāṅktena chandasā
sa mā rucitaḥ rocaya iti āha
āśiṣam eva etām āśāste
rocitaḥ tvam deva gharma deveṣu asi iti āha
rocitaḥ hi eṣa deveṣu
rociṣīya aham manuṣyeṣu iti āha
rocate eva eṣa manuṣyeṣu
samrāj gharma rucitaḥ tvam deveṣu āyuṣmān tejasvī brahmavarcasī asi iti āha
rucitaḥ hi eṣa deveṣu āyuṣmān tejasvī brahmavarcasī
rucitaḥ aham manuṣyeṣu āyuṣmān tejasvī brahmavarcasī bhūyāsam iti āha
rucitaḥ eva eṣa manuṣyeṣu āyuṣmān tejasvī brahmavarcasī bhavati
ruj asi rucam mayi dhehi mayi ruc iti āha
āśiṣam eva etām āśāste
tam yat etaiḥ yajurbhiḥ a rocayitvā rucitaḥ gharmaḥ iti prabrūyāt a rocukaḥ adhvaryuḥ syāt a rocukaḥ yajamānaḥ
atha yat enam etaiḥ yajurbhiḥ rocayitvā rucitaḥ gharmaḥ iti prāha rocukaḥ adhvaryuḥ bhavati rocukaḥ yajamānaḥ
śiro vā etad yajñasya
yat pravargyaḥ
grīvā upasadaḥ
purastād upasadāṃ pravargyaṃ pravṛṇakti
grīvāsv eva yajñasya śiraḥ pratidadhāti
triḥ pravṛṇakti
traya ime lokāḥ
ebhya eva lokebhyo yajñasya śiro 'varunddhe
ṣaṭ sampadyante
ṣaḍ vā ṛtavaḥ
ṛtubhya eva yajñasya śiro 'varunddhe
dvādaśakṛtvaḥ pravṛṇakti
dvādaśa māsāḥ saṃvatsaraḥ
saṃvatsarād eva yajñasya śiro 'varunddhe
caturviṃśatiḥ sampadyante
caturviṃśatir ardhamāsāḥ
ardhamāsebhya eva yajñasya śiro 'varunddhe
atho khalu
sakṛd eva pravṛjyaḥ
ekaṃ hi śiraḥ
agniṣṭome pravṛṇakti
etāvān vai yajñaḥ
yāvān agniṣṭomaḥ
yāvān eva yajñaḥ
tasya śiraḥ pratidadhāti
nokthye pravṛñjyāt
prajā vai paśava ukthāni
yad ukthye pravṛñjyāt
prajāṃ paśūn asya nirdahet
viśvajiti sarvapṛṣṭhe pravṛṇakti
pṛṣṭhāni vā acyutaṃ cyāvayanti
pṛṣṭhair evāsmā acyutaṃ cyāvayitvāvarunddhe
apaśyaṃ gopām ity āha
prāṇo vai gopāḥ
prāṇam eva prajāsu viyātayati
apaśyaṃ gopām ity āha
asau vā ādityo gopāḥ
sa hīmāḥ prajā gopāyati
tam eva prajānāṃ goptāraṃ kurute
anipadyamānam ity āha
na hy eṣa nipadyate
ā ca parā ca pathibhiś carantam ity āha
ā ca hy eṣa parā ca pathibhiś carati
sa sadhrīcīḥ sa viṣūcīr vasāna ity āha
sadhrīcīś ca hy eṣa viṣūcīś ca vasānaḥ prajā abhivipaśyati
ā varīvarti bhuvaneṣv antar ity āha
ā hy eṣa varīvarti bhuvaneṣv antaḥ
atra prāvīr madhu mādhvībhyāṃ madhu mādhūcībhyām ity āha
vāsantikāv evāsmā ṛtū kalpayati
sam agnir agnināgatety āha
graiṣmāv evāsmā ṛtū kalpayati
sam agnir agnināgatety āha
agnir hy evaiṣo 'gninā saṃgacchate
svāhā sam agnis tapasāgatety āha
pūrvam evoditam
uttareṇābhigṛṇāti
dhartā divo vi bhāsi rajasaḥ pṛthivyā ity āha
vārṣikāv evāsmā ṛtū kalpayati
hṛde tvā manase tvety āha
śāradāv evāsmā ṛtū kalpayati
divi deveṣu hotrā yacchety āha
hotrābhir evemān lokānt saṃdadhāti
viśvāsāṃ bhuvāṃ pata ity āha
haimantikāv evāsmā ṛtū kalpayati
tapojāṃ vācam asme niyaccha devāyuvam ity āha
yā vai medhyā vāk
sā tapojāḥ
tām evāvarunddhe
garbho devānām ity āha
garbho hy eṣa devānām
pitā matīnām ity āha
prajā vai matayaḥ
tāsām eṣa eva pitā
yat pravargyaḥ
tasmād evam āha
patiḥ prajānām ity āha
patir hy eṣa prajānām
matiḥ kavīnām ity āha
matir hy eṣa kavīnām
saṃ devo devena savitrāyatiṣṭa saṃ sūryeṇāruktety āha
amuṃ caivādityaṃ pravargyaṃ ca saṃśāsti
āyurdās tvam asmabhyaṃ gharma varcodā asīty āha
āśiṣam evaitām āśāste
pitā no 'si pitā no bodhety āha
bodhayaty evainam
navaite 'vakāśā bhavanti
patniyai daśamaḥ
nava vai puruṣe prāṇāḥ
nābhir daśamī
prāṇān eva yajamāne dadhāti
atho daśākṣarā virāṭ
annaṃ virāṭ
virājaivānnādyam avarunddhe
yajñasya śiro 'cchidyata
tad devā hotrābhiḥ pratyadadhuḥ
ṛtvijo 'vekṣante
etā vai hotrāḥ
hotrābhir eva yajñasya śiraḥ pratidadhāti
rucitam avekṣante
rucitād vai prajāpatiḥ prajā asṛjata
prajānāṃ sṛṣṭyai
rucitam avekṣante
rucitād vai parjanyo varṣati
varṣukaḥ parjanyo bhavati
saṃ prajā edhante
rucitam avekṣante
rucitam vai brahmavarcasam
brahmavarcasino bhavanti
adhīyanto 'vekṣante
sarvam āyur yanti
na patny avekṣeta
yat patny avekṣeta
prajāyeta
prajāṃ tv asyai nirdahet
yan nāvekṣeta
na prajāyeta
nāsyai prajāṃ nirdahet
tiraskṛtya yajur vācayati
prajāyate
nāsyai prajāṃ nirdahati
tvaṣṭīmatī te sapeyety āha
sapāddhi prajāḥ prajāyante
devasya tvā savituḥ prasava iti raśanām ādatte prasūtyai
aśvinor bāhubhyām ity āha
aśvinau hi devānām adhvaryū āstām
pūṣṇo hastābhyām ity āha yatyai
ādade 'dityai rāsnāsīty āha yajuṣkṛtyai
iḍa ehy adita ehi sarasvaty ehīty āha
devanāmair evainām āhvayati
asāv ehy asāv ehy asāv ehīty āha
etāni vā asyai manuṣyanāmāni
manuṣyanāmair evainām āhvayati
ṣaṭ sampadyante
ṣaḍ vā ṛtavaḥ
ṛtubhir evainām āhvayati
adityā uṣṇīṣam asīty āha
yathāyajur evaitat
vāyur asy aiḍa ity āha
vāyudevatyo vai vatsaḥ
pūṣā tvopāvasṛjatv ity āha
pauṣṇā vai devatayā paśavaḥ
svayaivainaṃ devatayopāvasṛjati
aśvibhyāṃ pradāpayety āha
aśvinau vai devānāṃ bhiṣajau
tābhyām evāsmai bheṣajaṃ karoti
yas te stanaḥ śaśaya ity āha
stauty evainām
usra gharmaṃ śiṃṣosra gharmaṃ pāhi gharmāya śiṃṣety āha
yathā brūyād amuṣmai dehīti
tādṛg eva tat
bṛhaspatis tvopasīdatv ity āha
brahma vai devānāṃ bṛhaspatiḥ
brahmaṇaivainām upasīdati
dānavaḥ stha perava ity āha
medhyān evainān karoti
viṣvagvṛto lohitenety āha vyāvṛtyai
aśvibhyāṃ pinvasva sarasvatyai pinvasva pūṣṇe pinvasva bṛhaspataye pinvasvety āha
etābhyo hy eṣā devatābhyaḥ pinvate
indrāya pinvasvendrāya pinvasvety āha
indram eva bhāgadheyena samardhayati
dvir indrāyety āha
tasmād indro devatānāṃ bhūyiṣṭhabhāktamaḥ
gāyatro 'si traiṣṭubho 'si jāgatam asīti śaphopayamān ādatte
chandobhir evainān ādatte
sahorjo bhāgenopa mehīty āha
ūrja evainaṃ bhāgam akaḥ
aśvinau vā etad yajñasya śiraḥ pratidadhatāv abrūtām
āvābhyām eva pūrvābhyāṃ vaṣaṭkriyātā iti
indrāśvinā madhunaḥ sāraghasyety āha
aśvibhyām eva pūrvābhyāṃ vaṣaṭkaroti
atho aśvināv eva bhāgadheyena samardhayati
gharmaṃ pāta vasavo yajatā vaḍ ity āha
vasūn eva bhāgadheyena samardhayati
yad vaṣaṭkuryāt
yātayāmāsya vaṣaṭkāraḥ syāt
yan na vaṣaṭkuryāt
rakṣāṃsi yajñam hanyuḥ
vaḍ ity āha
parokṣam eva vaṣaṭkaroti
nāsya yātayāmā vaṣaṭkāro bhavati
na yajñaṃ rakṣāṃsi ghnanti
svāhā tvā sūryasya raśmaye vṛṣṭivanaye juhomīty āha
yo vā asya puṇyo raśmiḥ
sa vṛṣṭivaniḥ
tasmā evainaṃ juhoti
madhu havir asīty āha
svadayaty evainam
sūryasya tapas tapety āha
yathāyajur evaitat
dyāvāpṛthivībhyāṃ tvā parigṛhṇāmīty āha
dyāvāpṛthivībhyāṃ evainaṃ parigṛhṇāti
antarikṣeṇa tvopayacchāmīty āha
antarikṣeṇaivainam upayacchati
na vā etaṃ manuṣyo bhartum arhati
devānāṃ tvā pitṝṇām anumato bhartuṃ śakeyam ity āha
devair evainaṃ pitṛbhir anumata ādatte
vi vā enam etad ardhayanti
yat paścāt pravṛjya puro juhvati
tejo 'si tejo 'nuprehīty āha
teja evāsmin dadhāti
divispṛṅ mā mā hiṃsīr antarikṣaspṛṅ mā mā hiṃsīḥ pṛthivispṛṅ mā mā hiṃsīr ityāhāhiṃsāyai
suvar asi suvar me yaccha divaṃ yaccha divo mā pāhīty āha
āśiṣam evaitām āśāste
śiro vā etad yajñasya
yat pravargyaḥ
ātmā vāyuḥ
udyatya vātanāmāny āha
ātmann eva yajñasya śiraḥ pratidadhāti
anavānam
prāṇānāṃ saṃtatyai
pañcāha
pāṅkto yajñaḥ
tasya śiraḥ pratidadhāti
agnaye tvā vasumate svāhety āha
asau vā ādityo 'gnir vasumān
tasmā evainaṃ juhoti
somāya tvā rudravate svāhety āha
candramā vai somo rudravān
tasmā evainaṃ juhoti
varuṇāya tvādityavate svāhety āha
apsu vai varuṇa ādityavān
tasmā evainaṃ juhoti
bṛhaspataye tvā viśvadevyāvate svāhety āha
brahma vai devānāṃ bṛhaspatiḥ
brahmaṇa evainaṃ juhoti
savitre tvarbhumate vibhumate prabhumate vājavate svāhety āha
saṃvatsaro vai savitur bhumān vibhumān prabhumān vājavān
tasmā evainaṃ juhoti
yamāya tvāṅgirasvate pitṛmate svāhety āha
prāṇo vai yamo 'ṅgirasvān pitṛvān
tasmā evainaṃ juhoti
etābhya evainaṃ devatābhyo juhoti
daśa sampadyante
daśākṣarā virāṭ
annaṃ virāṭ
virājaivānnādyam avarunddhe
rauhiṇābhyāṃ vai devāḥ suvargam āyan
tad rauhiṇayo rauhiṇatvam
yad rauhiṇau bhavataḥ
rauhiṇābhyām eva tad yajamānaḥ suvargaṃ lokam eti
ahar jyotiḥ ketunā juṣatāṃ sujyotir jyotiṣāṃ svāhā rātrir jyotiḥ ketunā juṣatāṃ sujyotir jyotiṣāṃ svāhety āha
ādityam eva tad amuṣmin loke 'hnā parastād dādhāra
rātriyā avastāt
tasmād asāv ādityo 'muṣmiṃlloke 'horātrābhyāṃ dhṛtaḥ
viśvā āśā dakṣiṇasad ity āha
viśvān eva devān prīṇāti
atho duriṣṭyā evainaṃ pāti
viśvān devān ayāḍ ihety āha
viśvān eva devān bhāgadheyena samardhayati
svāhākṛtasya gharmasya madhoḥ pibatam aśvinety āha
aśvināv eva bhāgadheyena samardhayati
svāhāgnaye yajñiyāya śaṃ yajurbhir ity āha
abhy evainaṃ ghārayati
atho havir evākaḥ
aśvinā gharmaṃ pātaṃ hārdivānam ahardivābhir ūtibhir ity āha
aśvināv eva bhāgadheyena samardhayati
anu vāṃ dyāvāpṛthivī maṃsātām ity āhānumatyai
svāhendrāya svāhendrāvaḍ ity āha
indrāya hi puro hūyate
āśrāvyāha gharmasya yajeti
vaṣaṭkṛte juhoti
rakṣasām apahatyai
anuyajati svagākṛtyai
gharmam apātam aśvinety āha
pūrvam evoditam
uttareṇābhigṛṇāti
anu vāṃ dyāvāpṛthivī amaṃsātām ity āhānumatyai
taṃ prāvyaṃ yathāvaṇṇamo dive namaḥ pṛthivyā ity āha
yathāyajur evaitat
divi dhā imaṃ yajñaṃ yajñam imaṃ divi dhā ity āha
suvargam evainaṃ lokaṃ gamayati
divaṃ gacchāntarikṣaṃ gaccha pṛthivīṃ gacchety āha
eṣv evainaṃ lokeṣu pratiṣṭhāpayati
pañca pradiśo gacchety āha
dikṣv evainaṃ pratiṣṭhāpayati
devān gharmapān gaccha pitṝn gharmapān gacchety āha
ubhayeṣv evainaṃ pratiṣṭhāpayati
yat pinvate
varṣukaḥ parjanyo bhavati
tasmāt pinvamānaḥ puṇyaḥ
yat prāṅ pinvate
tad devānām
yad dakṣiṇā
tat pitṝṇām
yat pratyak
tan manuṣyānām
yad udaṅ
tad rudrāṇām
prāñcam udañcaṃ pinvayati
devatrākaḥ
atho khalu
sarvā anu diśaḥ pinvayati
sarvā diśaḥ samedhante
antaḥparidhi pinvayati
tejaso 'skandāya
iṣe pīpihy ūrje pīpihīty āha
iṣam evorjaṃ yajamāne dadhāti
yajamānāya pīpihīty āha
yajamānāyaivaitām āśiṣam āśāste
mahyaṃ jyaiṣṭhyāya pīpihīty āha
ātmana evaitām āśiṣam āśāste
tviṣyai tvā dyumnāya tvendriyāya tvā bhūtyai tvety āha
yathāyajurevaitat
dharmāsi sudharmā me 'nyasme brahmāṇi dhārayety āha
brahmann evainaṃ pratiṣṭhāpayati
net tvā vātaḥ skandayād iti
yady abhicaret
amuṣya tvā prāṇe sādayāmy amunā saha nirarthaṃ gaccheti brūyād yaṃ dviṣyāt
yam eva dveṣṭi
tenainaṃ saha nirarthaṃ gamayati
pūṣṇe śarase svāhety āha
yā eva devatā hutabhāgāḥ
tābhya evainaṃ juhoti
grāvabhyaḥ svāhety āha
yā evāntarikṣe vācaḥ
tābhya evainaṃ juhoti
pratirebhyaḥ svāhety āha
prāṇā vai devāḥ pratirāḥ
tebhya evainaṃ juhoti
dyāvāpṛthivībhyaḥ svāhety āha
dyāvāpṛthivībhyām evainaṃ juhoti
pitṛbhyo gharmapebhyaḥ svāhety āha
ye vai yajvānaḥ
te pitaro gharmapāḥ
tebhya evainaṃ juhoti
rudrāya rudrahotre svāhety āha
rudram eva bhāgadheyena samardhayati
sarvataḥ samanakti
sarvata eva rudraṃ niravadayate
udañcaṃ nirasyati
eṣā vai rudrasya dik
svāyām eva diśi rudraṃ niravadayate
apa upaspṛśati medhyatvāya
nānvīkṣate
yad anvīkṣeta
cakṣur asya pramāyukaṃ syāt
tasmān nānvīkṣyaḥ
apīparo māhno rātriyai mā pāhy eṣā te agne samit tayā samidhyasvāyur me dā varcasā māñjīr ity āha
āyur evāsmin varco dadhāti
apīparo mā rātriyā ahno mā pāhy eṣā te agne samit tayā samidhyasvāyur me dā varcasā māñjīr ity āha
āyur evāsmin varco dadhāti
agnir jyotir jyotir agniḥ svāhā sūryo jyotir jyotiḥ sūryaḥ svāhety āha
yathāyajur evaitat
brahmavādino vadanti
hotavyam agnihotrā3ṃ na hotavyā3m iti
yad yajuṣā juhuyāt
ayathāpūrvam āhutī juhuyāt
yan na juhuyāt
agniḥ parābhavet
bhūḥ svāhety eva hotavyam
yathāpūrvam āhutī juhoti
nāgniḥ parābhavati
hutaṃ havir madhu havir ity āha
svadayaty evainam
indratame 'gnāv ity āha
prāṇo vā indratamo 'gniḥ
prāṇa evainam indratame 'gnau juhoti
pitā no 'si mā mā hiṃsīr ity āhāhiṃsāyai
aśyāma te deva gharma madhumato vājavataḥ pitumata ity āha
āśiṣam evaitām āśāste
svadhāvino 'śīmahi tvā mā mā hiṃsīr ity āhāhiṃsāyai
tejasā vā ete vyṛdhyante
ye pravargyeṇa caranti
prāśnanti
teja evātman dadhate
saṃvatsaraṃ na māṃsam aśnīyāt
na rāmām upeyāt
na mṛnmayena pibet
nāsya rāma ucchiṣṭaṃ pibet
teja eva tat saṃśyati
devāsurāḥ saṃyattā āsan
te devā vijayam upayantaḥ
vibhrāji saurye brahma saṃnyadadhata
yat kiṃ ca divākīrtyam
tad etenaiva vratenāgopāyat
tasmād etad vrataṃ cāryam
tejaso gopīthāya
tasmād etāni yajūṃṣi vibhrājaḥ sauryasyety āhuḥ
svāhā tvā sūryasya raśmibhya iti prātaḥ saṃsādayati
svāhā tvā nakṣatrebhya iti sāyam
etā vā etasya devatāḥ
tābhir evainaṃ samardhayati
gharma yā te divi śug iti tisra āhutīr juhoti
chandobhir evāsyaibhyo lokebhyaḥ śucam avayajate
iyaty agre juhoti
atheyaty atheyati
traya ime lokāḥ
ebhya eva lokebhyaḥ śucam avayajate
anu no 'dyānumatir ity āhānumatyai
divas tvā paraspāyā ity āha
diva evemāṃllokān dādhāra
brahmaṇas tvā paraspāyā ity āha
eṣv eva lokeṣu prajā dādhāra
prāṇasya tvā paraspāyā ity āha
prajāsv eva prāṇān dādhāra
śiro vā etad yajñasya
yat pravargyaḥ
asau khalu vā ādityaḥ pravargyaḥ
taṃ yad dakṣiṇā pratyañcam udañcam udvāsayet
jihmaṃ yajñasya śiro haret
prāñcam udvāsayati
purastād eva yajñasya śiraḥ pratidadhāti
prāñcam udvāsayati
tasmād asāv ādityaḥ purastād udeti
śaphopayamān dhavitrāṇi dhṛṣṭī ity anvavaharanti
sātmānam evainaṃ satanuṃ karoti
sātmā 'muṣmiṃlloke bhavati
ya evaṃ veda
audumbarāṇi bhavanti
ūrg vā udumbaraḥ
ūrjam evāvarunddhe
vartmanā vā anvitya
yajñaṃ rakṣāṃsi jighāṃsanti
sāmnā prastotānvavaiti
sāma vai rakṣohā
rakṣasām apahatyai
trir nidhanam upaiti
traya ime lokāḥ
ebhya eva lokebhyo rakṣāṃsy apahanti
puruṣaḥ puruṣo nidhanam upaiti
puruṣaḥ puruṣo hi rakṣasvī
rakṣasām apahatyai
yat pṛthivyām udvāsayet
pṛthivīṃ śucārpayet
yad apsu
apaḥ śucārpayet
yad oṣadhīṣu
oṣadhīḥ śucārpayet
yad vanaspatiṣu
vanaspatīñchucārpayet
hiraṇyaṃ nidhāyodvāsayati
amṛtaṃ vai hiraṇyam
amṛta evainaṃ pratiṣṭhāpayati
valgur asi śaṃyudhāyā iti triḥ pariṣiñcan paryeti
trivṛd vā agniḥ
yāvān evāgniḥ
tasya śucaṃ śamayati
triḥ punaḥ paryeti
ṣaṭ sampadyante
ṣaḍ vā ṛtavaḥ
ṛtubhir evāsya śucaṃ śamayati
catuḥsraktir nābhir ṛtasyety āha
iyaṃ vā ṛtam
tasyā eṣa eva nābhiḥ
yat pravargyaḥ
tasmād evam āha
sado viśvāyur ity āha
sado hīyam
apa dveṣo apa hvara ity āha bhrātṛvyāpanuttyai
gharmaitat te 'nnam etat purīṣam iti dadhnā madhumiśreṇa pūrayati
ūrg vā annādyaṃ dadhi
ūrjaivainam annādyena samardhayati
anaśanāyuko bhavati
ya evaṃ veda
rantir nāmāsi divyo gandharva ity āha
rūpam evāsyaitan mahimānaṃ rantiṃ bandhutāṃ vyācaṣṭe
sam aham āyuṣā saṃ prāṇenety āha
āśiṣam evaitām āśāste
vy asau yo 'smān dveṣṭi yaṃ ca vayaṃ dviṣma ity āha
abhicāra evāsyaiṣaḥ
acikradad vṛṣā harir ity āha
vṛṣā hy eṣaḥ
vṛṣā hariḥ
mahān mitro na darśata ity āha
stauty evainam etat
cid asi samudrayonir ity āha
svām evainaṃ yoniṃ gamayati
namas te astu mā mā hiṃsīr ity āhāhiṃsāyai
viśvāvasuṃ soma gandharvam ity āha
yad evāsya kriyamāṇasyāntaryanti
tad evāsyaitenāpyāyayati
viśvāvasur abhi tan no gṛṇātv ity āha
pūrvam evoditam
uttareṇābhigṛṇāti
dhiyo hinvāno dhiya in no avyād ity āha
ṛtūn evāsmai kalpayati
prāsāṃ gandharvo amṛtāni vocad ity āha
prāṇā vā amṛtāḥ
prāṇān evāsmai kalpayati
etat tvaṃ deva gharma devo devān upāgā ity āha
devo hy eṣa san devān upaiti
idam ahaṃ manuṣyo manuṣyān ity āha
manuṣyo hi
eṣa san manuṣyān upaiti
īśvaro vai pravargyam udvāsayan
prajāṃ paśūnt somapītham anūdvāsaḥ somapīthānu mehi
saha prajayā saha rāyaspoṣeṇety āha
prajām eva paśūnt somapītham ātman dhatte
sumitrā na āpa oṣadhayaḥ santv ity āha
āśiṣam evaitām āśāste
durmitrās tasmai bhūyāsur yo 'smān dveṣṭi yaṃ ca vayaṃ dviṣma ity āha
abhicāra evāsyaiṣaḥ
pra vā eṣo 'smāllokāccyavate
yaḥ pravargyam udvāsayati
ud u tyaṃ citram iti saurībhyām ṛgbhyāṃ punar etya gārhapatye juhoti
ayaṃ vai loko gārhapatyaḥ
asminn eva loke pratitiṣṭhati
asau khalu vā ādityaḥ suvargo lokaḥ
yat saurī bhavataḥ
tenaiva suvargāl lokān naiti
prajāpatiṃ vai devāḥ śukraṃ payo 'duhran
tad ebhyo na vyabhavat
tad agnir vyakarot
tāni śukriyāṇi sāmāny abhavan
teṣāṃ yo raso 'tyakṣarat
tāni śukrayajūṃṣy abhavan
śukriyāṇāṃ vā etāni śukriyāṇi
sāmapayasaṃ vā etayor anyat
devānām anyat payaḥ
yad goḥ payaḥ
tat sāmnaḥ payaḥ
yad ajāyai payaḥ
tad devānāṃ payaḥ
tasmād yatraitair yajurbhiś caranti
tat payasā caranti
prajāpatim eva tad devān payasānnādyena samardhayanti
eṣa ha tvai sākṣāt pravargyaṃ bhakṣayati
yasyaivaṃ viduṣaḥ pravargyaḥ pravṛjyate
uttaravedyām udvāsayet tejaskāmasya
tejo vā uttaravediḥ
tejaḥ pravargyaḥ
tejasaiva tejaḥ samardhayati
uttaravedyām udvāsayet annakāmasya
śiro vā etad yajñasya
yat pravargyaḥ
mukham uttaravediḥ
śīrṣṇaiva mukhaṃ saṃdadhāty annādyāya
annāda eva bhavati
yatra khalu vā etam udvāsitaṃ vayāṃsi paryāsate
pari vai tāṃ samāṃ prajā vayāṃsy āsate
tasmād uttaravedyām evodvāsayet
prajānāṃ gopīthāya
puro vā paścād vodvāsayet
purastād vā etaj jyotir udeti
tat paścān nimrocati
svām evainaṃ yonim anūdvāsayati
apāṃ madhya udvāsayet
apāṃ vā etan madhyāj jyotir ajāyata
jyotiḥ pravargyaḥ
sva evainaṃ yonau pratiṣṭhāpayati
yaṃ dviṣyāt
yatra sa syāt
tasyāṃ diśy udvāsayet
eṣa vā agnir vaiśvānaraḥ
yat pravargyaḥ
agninaivainaṃ vaiśvānareṇābhipravartayati
audumbaryāṃ śākhāyām udvāsayet
ūrg vā udumbaraḥ
annaṃ prāṇaḥ
śug gharmaḥ
idam aham amuṣyāmuṣyāyaṇasya śucā prāṇam apidahāmīty āha
śucaivāsya prāṇam apidahati
tājag ārtim ārcchati
yatra darbhā upadīkasaṃtatāḥ syuḥ
tad udvāsayed vṛṣṭikāmasya
etā vā apām anūjjāvaryo nāma
yad darbhāḥ
asau khalu vā āditya ito vṛṣṭim udīrayati
asāv evāsmā ādityo vṛṣṭiṃ niyacchati
tā āpo niyatā dhanvanā yanti
prajāpatiḥ saṃbhriyamāṇaḥ
saṃrāṭ saṃbhṛtaḥ
gharmaḥ pravṛktaḥ
mahāvīra udvāsitaḥ
asau khalu vāvaiṣa ādityaḥ
yat pravargyaḥ
sa etāni nāmāny akuruta
ya evaṃ veda
vidur enaṃ nāmnā
brahmavādino vadanti
yo vai vasīyāṃsaṃ yathānāmam upacarati
puṇyārtiṃ vai sa tasmai kāmayate
puṇyārtiṃ asmai kāmayante
ya evaṃ veda
tasmād evaṃ vidvān
gharma iti divā cakṣīta
saṃrāḍ iti naktam
ete vā etasya priye tanuvau
ete asya priye nāmanī
priyayaivainaṃ tanuvā
priyeṇa nāmnā samardhayati
kīrtir asya pūrvā gacchati janatām āyataḥ
gāyatrī devebhyo 'pākrāmat
tāṃ devāḥ pravargyeṇaivānuvyabhavan
pravargyeṇāpnuvan
yac caturviṃśatiḥ kṛtvaḥ pravargyaṃ pravṛṇakti
gāyatrīm eva tad anuvibhavati
gāyatrīm āpnoti
pūrvāsya janaṃ yataḥ kīrtir gacchati
vaiśvadevaḥ saṃsannaḥ
vasavaḥ pravṛktaḥ
somo 'bhikīryamāṇaḥ
āśvinaḥ payasy ānīyamāne
mārutaḥ kvathan
pauṣṇa udantaḥ
sārasvato viṣyandamānaḥ
maitraḥ śarogṛhītaḥ
teja udyato vāyuḥ
hriyamāṇaḥ prajāpatiḥ
hūyamāno vāgghṛtaḥ
asau khalu vāvaiṣa ādityaḥ
yat pravargyaḥ
sa etāni nāmāny akuruta
ya evaṃ veda
vidur enaṃ nāmnā
brahmavādino vadanti
yan mṛnmayam āhutiṃ nāśnute 'tha
kasmād eṣo 'śnuta iti
vāg eṣa iti brūyāt
vācy eva vācaṃ dadhāti
tasmād aśnute
prajāpatir vā eṣa dvādaśadhā vihitaḥ
yat pravargyaḥ
yat prāg avakāśebhyaḥ
tena prajā asṛjata
avakāśair devāsurān asṛjata
yad ūrdhvam avakāśebhyaḥ
tenānnam asṛjata
annaṃ prajāpatiḥ
prajāpatir vāvaiṣaḥ
savitā bhūtvā prathame 'han pravṛjyate
tena kāmāṁ eti
yad dvitīye 'han pravṛjyate
agnir bhūtvā devān eti
yat tṛtīye 'han pravṛjyate
vāyur bhūtvā prāṇān eti
yac caturthe 'han pravṛjyate
ādityo bhūtvā raśmīn eti
yat pañcame 'han pravṛjyate
candramā bhūtvā nakṣatrāṇy eti
yatṣaṣṭhe 'han pravṛjyate
ṛtur bhūtvā saṃvatsaram eti
yat saptame 'han pravṛjyate
dhātā bhūtvā śakvarīm eti
yad aṣṭame 'han pravṛjyate
bṛhaspatir bhūtvā gāyatrīm eti
yan navame 'han pravṛjyate
mitro bhūtvā trivṛta imāṃllokān eti
yad daśame 'han pravṛjyate
varuṇo bhūtvā virājam eti
yad ekādaśe 'han pravṛjyate
indro bhūtvā triṣṭubham eti
yad dvādaśe 'han pravṛjyate
somo bhūtvā sutyām eti
yat purastād upasadāṃ pravṛjyate
tasmād itaḥ parāṅ amūṃ lokāṃstapann eti
yad upariṣṭād upasadāṃ pravṛjyate
tasmād amuto 'rvāṅ imāṃllokāṃstapann eti
ya evaṃ veda
eva tapati
