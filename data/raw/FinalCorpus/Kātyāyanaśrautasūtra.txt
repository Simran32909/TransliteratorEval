athāto 'dhikāraḥ
phalayuktāni karmāṇi
sarveṣām aviśeṣāt
manuṣyāṇāṃ vārambhasāmarthyāt
aṅgahīnāśrotriyaṣaṇḍhaśūdravarjam
brāhmaṇarājanyavaiśyānāṃ śruteḥ
strī cāviśeṣāt
darśanāc ca
rathakārasyādhāne
niyataṃ ca
nābhāvād iti vātsyaḥ
niṣādasthapatir gāvedhuke 'dhikṛtaḥ
vāvakīrṇino gardabhejyā
laukike
bhūmau paśupuroḍāśaśrapaṇam
apsv avadānahomaḥ
śiśnāt prāśitrāvadānam
vaitānikeṣu sarvaṃ sarvārthatvāt
darśanāc ca
naupāsanaśruteḥ
adhiśrayaṇīye māṃsapratiṣedhaḥ
yajñaṃ vyākhyāsyāmaḥ
dravyaṃ devatā tyāgaḥ
tadaṅgam itarat samabhivyāhāraprakaraṇābhyām
yajatayaś cāphalayuktās tadaṅgam
yajatijuhotīnāṃ ko viśeṣaḥ
tiṣṭhaddhomā vaṣaṭkārapradānā yājyāpuronuvākyavanto yajatayaḥ
upaviṣṭahomāḥ svāhākārapradānā juhotayaḥ
brāhmaṇā ṛtvijo bhakṣapratiṣedhād itarayoḥ
darśanāc ca
phalayuktānām ārambhe yāthākāmī phalārthitvāt
na niyamanimittāgnihotradarśapūrṇamāsadākṣāyaṇāgrayaṇapaśuṣu pravṛtteḥ
some caike
cāturmāsyeṣu cartumukhaśruteḥ
niyatasahapāṭhāt
darśanāc ca
notsargayogāt
syāt triṃśadvat
viguṇe phalanirvṛttir aṅgapradhānabhedāt
prāyaścittavidhānāc ca
tathā ca dṛṣṭam
na śrutilakṣaṇatvāt
prāyaścittaṃ tatkālam
dṛṣṭe tatparimāṇam
ṛco yajūṃṣi sāmāni nigadā mantrāḥ
teṣāṃ vākyaṃ nirākāṅkṣam
mithaḥsambaddham
teṣām ārambhe 'rthato vyavasthā tadvacanatvāt
mantrāntaiḥ karmādiḥ sāṃnipātyo 'bhidhānāt
aniyamaṃ vātsyaḥ
ādiṃ tv ācāryāḥ
ta ādyuktāḥ
parādinā pūrvāntaḥ
upāṃśuprayogaḥ śruteḥ
na sampraiṣāḥ
kauśaṃ barhiḥ
arthāt parimāṇam
ayugdhātūni yūnāni
prāgagre yūna udagagraṃ barhir ācinoti
udagagre prāgagram idhmam
pratyaggranthīn avagūhati
aṣṭādaśedhmaṃ paridhivṛkṣāṇām
ekaviṃśatiṃ vā
tataḥ paridhīn eke
aparimitaṃ praṇayanīyaṃ triyūnam
nirupyājyam
vedo 'si
iti yajamāno vedaṃ karoti
kuśamuṣṭiṃ savyāvṛttaṃ vatsajānuṃ trivṛtaṃ mūtakāryaṃ vā paśubrahmavarcasānnādyakāmā yathāsaṃkhyam
āmuṣmād iti karmasu tac ca
antavacane ca
pratikarmoddharaṇam aprasaṅge
apavṛttakarmā laukiko 'rthasaṃyogāt
aprakaraṇotpattir anārabhyavāda āśrayitvāt sarvaguṇaḥ
prakaraṇe cāviśeṣāt
darśanāc ca
vaikaṅkatāni pātrāṇi
khādiraḥ sruvaḥ
sphyaś ca
pālāśī juhūḥ
āśvatthy upabhṛt
vāraṇāny ahomasaṃyuktāni
bāhumātryaḥ srucaḥ pāṇimātrapuṣkarās tvagbilā haṃsamukhaprasekā mūladaṇḍā bhavanti
aratnimātraḥ sruvo 'ṅguṣṭhaparvavṛttapuṣkaraḥ
sphyo 'syākṛtiḥ
ādarśākṛti prāśitraharaṇam
camasākṛti vā
cātvālotkarāv antareṇa saṃcaraḥ
praṇītotkarāv iṣṭiṣu
coditābhāve 'nārambhas tatsiddhitvāt tasya
niyate sāmānyataḥ pratinidhiḥ syāt
ārambhān niyamaḥ
doṣaś cāsamāptau syāt sāmānyāt
darśanāc ca
anyārthaṃ darśanaṃ na punargrahaṇāt
anyārthaṃ punargrahaṇam
vrate prasaṅgo na niyamaśabdāt
śabde 'vipratipattiḥ
somena jātyabhāvāt
ājye cādarśanāt
paśau mantravarṇāt
śruteś ca
vikalpe pravṛttaṃ karmāntaratvāt
pratinidhau tatkālāt
arthadravyavirodhe 'rthasāmānyaṃ tatparatvāt
guṇadravyayor dravyaṃ pradhānayogāt
na samatvāt
guṇānugrahāt
karmaṇām ānupūrvyaṃ na yugapadbhāvāt
arthanirvṛtteś ca
syād vānupūrvyaniyamaḥ śrutyarthakramebhyaḥ
prākṛtaṃ ca vikṛtau
virodhe 'rthas tatparatvāt
śrutiḥ kramād ānumānikatvāt
mantracodanayor mantrabalaṃ prayogitvāt
na samatvāt
guṇānāṃ tu bhūyastvāt
tulyasamavāye sāmānyapūrvam ānupūrvyayogāt
naikakarmaṇi sambandhāt
grahaṇasādanāvadānapradāneṣu tu vacanāt
na dravyabhede guṇayogād iti vātsyaḥ
pravṛtte niyataṃ doṣaviśeṣāt
ṣoḍaśini tv ānupūrvyabhūyastvāt
aniyamaḥ phalasaṃyukteṣu
kramo vidhyarthaḥ karmaṇy asambhavāt
avattanāśe 'nyadguṇānugrahāt
na pūrvaśeṣāt
acoditatvāc ca
sviṣṭakṛdvad ānupūrvyayogāt
guṇahānau tu śeṣabhāvāt
na devatāgniśabdakriyāḥ parārthatvāt
kāmaṃ devatām
pratiṣiddhaṃ pratyavāyāt
svāmī phalayogāt
guṇeṣu pratinidhiḥ parārthatvāt
sattriṣu tu śruteḥ
sa taddharmā karmayogāt
sattrāṇi brāhmaṇānām ṛtvikśruteḥ
ekakalpānām avaiguṇyāt
na parārthatvāt
vaiśyarājanyayor gārhapate
sahasrasaṃvatsaram amanuṣyāṇām asambhavāt
syād dehānityatvāt
tasya ca kāryatvāt
nāsambhavāt
śāstrasambhavād iti bhāradvājaḥ
nādarśanāt
kulasattram iti kārṣṇājiniḥ
sāmyutthānam iti laugākṣiḥ
ahnāṃ vāśakyatvāt
śrutisāmarthyāt
prakṛtyanugrahāc ca
karmaṇāṃ yugapadbhāvas tantram
śakyapuruṣārthakṛtatvaikārthasamavāyaśrutibhyaḥ
phalakarmadeśakāladravyadevatāguṇasāmānye
tadbhede bhedaḥ
deśakālau virodhe
na kṛtsnopadeśāt
ahargaṇe subrahmaṇyāyāḥ sarvopalakṣaṇaṃ prakṛtivat
tantrakālakarma pratyahamavidhānāt
ekadravye karmāvṛttau sakṛnmantravacanaṃ kṛtatvāt
na grahaṇalavanastaraṇājyagrahaṇeṣu tu
vacanād ājye
muṣṭau cottame
svapnanadītaraṇāvavarṣaṇāmedhyadarśanaprayāṇeṣu tu sakṛt kāladravyaikārthatvāt
na nimittabhedāt
apradhānakālaṃ sakṛd asaṃnipātāt
yūpaḥ
svaruś ca saṃsthāvacanāt
tannirvṛtteś ca
karmaṇi puruṣāṇām
pradhānaṃ svāmī phalayogāt
puruṣayogimantrasaṃskārayos tyāge sāmarthyāt
vacanād anyat
śeṣam itare yathākhyam
upavītinaḥ
prāñcy udag vā
āvṛttisāmanteṣu pradakṣiṇam
viparyasya pitryeṣu tu sakṛd dakṣiṇā ca
pradhānadravyavyāpattau sāṅgāvṛttis tadādeśāt
guṇānām ekārthānāṃ sarvārambhaś coditatvāt
na kṛtatvāt
anārabhyatvāt
darśanāc ca
śrutyānarthakyam iti cet
kālāntare 'rthavattvaṃ syāt
dharmamātreṣu samuccayo 'virodhāt
hautrādhānayoḥ
na yājyānuvākyāsu virodhāt
darśanāc ca
prāyaścitteṣu doṣanāśāt
nāśruteḥ
pratyakṣāc ca
syād vā darśanāt
nānyārthatvāt
mantre svarakriyā yathāmnātam aviśeṣāt
bhāṣikasvaro vopapannamantropadeśāt
tāno vā nityatvāt
ekaśruti dūrāt sambuddhau yajñakarmaṇi subrahmaṇyāsāmajapanyūṅkhayājamānavarjam
saṃkhyāvikalpo dānasaṃyoge kṛtatvāt
ūvadhyavasādhyūdhnīvaniṣṭhuṣu samuccayo dravyasaṃskāratadbhedābhyām
codanāguṇeṣu ca prakﾱptyupabandhābhyām
gārhapatyāhavanīyau na vyaveyāt
vivṛtyāvṛtya vetarathāvṛttiḥ
atītya niṣkramaṇam
uttarataupacāro yajñaḥ
dakṣiṇato brahmayajamānayor āsane
paścād yajamāno vedispṛk
adhvaryuḥ karmasu vedayogāt
vacanavirodhābhyām anyaḥ
haviṣpātrasvāmyṛtvijāṃ pūrvaṃ pūrvam antaram
ṛtvijāṃ ca yathāpūrvam
na vācoditatvāt
gārhapatye saṃskārāḥ
śrapaṇaṃ vāhavanīye
ghṛtam ājye
liṅgāt
tasya homo 'nādeśe
cātvālāt purīṣam
āhavanīyayajatayo dhruvāyāḥ
iḍāprāśitrāghārāṃś caike
prāñcāv āghārau
vidiśāv eke
āhavanīye homāḥ śrutisamākhyānābhyām
juhvāvacane
sakṛdgṛhītārthāvāpteḥ
avaṣaṭkārātirekāc ca
vrīhīn yavān vā haviṣi
tasya dvir avadyati
trir jamadagnīnām
paścāt tṛtīyam
sarveṣāṃ vobhayam avidhānāt
madhyāt pūrvārdhāc cāsaṃbhindann aṅguṣṭhaparvamātram avadānam
mātrāvad dadhipayasoḥ
ādyantayor ājyam
ekapratyavāyaṃ sviṣṭakṛtaḥ
dviś cābhighāraṇam
avadāya pratyabhighāraṇaṃ prāk sviṣṭakṛtaḥ
sarvahuta ekakapālaḥ
anuvācanapraiṣo yathādevatam amuṣmā anubrūhi iti
āśrāvyapraiṣe ca
amuṃ yajeti
praiṣānuvācane ṣaṣṭhī vapāyai dhānāsomebhya iti parihāpya
asāv ity apanode
savaṣaṭkārāsu tiṣṭhan dakṣiṇata udaṅ prāṅ vaṣaṭkṛte
saha vā
ubhayata ājyaṃ haviṣaḥ
saha vā
cāturmāsyaprayogaḥ phālgunyām
vaiśvānarapārjanyau nirupyecchan
vaiśvānaro dvādaśakapālaḥ
carur uttaraḥ
āgneyaḥ
saumyaś caruḥ
sāvitro dvādaśakapālo 'ṣṭākapālo vā
sārasvataś caruḥ
pauṣṇaś caruḥ prapiṣṭānām
dvidevato 'pi niyamasāmarthyāt
ardhapiṣṭaṃ vobhayasāmarthyāt
saumāpauṣṇadarśanāc ca
apiṣṭo vā devatānyatvāt
saumāpauṣṇe vacanāt
etāni sarvatra
marudbhyaḥ svatavadbhyaḥ saptakapālaḥ
māruto vā
vaiśvadevī payasyā
dyāvāpṛthivīya ekakapālaḥ
etadvaiśvadevam
prācīnapravaṇe
ahatavāsāḥ
patnī ca
te eva varuṇapraghāseṣv api
tredhā barhiḥ saṃnahya punar ekadhā
kuśaprasvaḥ prastara upasaṃnaddhaḥ
āsādyāgnimanthanam
agner janitram iti śakalam ādāya vedyāṃ karoti
vṛṣaṇāv iti kuśataruṇe tasmin
urvaśy asīty adharāraṇiṃ tayoḥ
āyur asīty uttarayājyasthālīṃ saṃspṛśya purūravā ity abhinidhānaṃ tayā
agnaye mathyamānāyānuvācayati
manthati gāyatreṇeti pratimantraṃ triḥ pradakṣiṇam
jāte jātāyeti
prahriyamāṇāyeti prāsyan
bhavataṃ na iti prāsyati
agnāv agnir iti juhoti sthālyāḥ sruveṇa
navaprayājaṃ navānuyājam
varuṇapraghāsā mahāhaviś ca
trīṇi samiṣṭayajūṃṣi juhoti devā gātuvido yajña yajñam eṣa ta iti
paśau ca
yāṃ āvaha iti vā paśau
ekaṃ vā vaiśvadeve
parvasaṃsthāsu vapanaṃ vā prāgantyāt
apareṇa dakṣiṇāgniṃ dakṣiṇaṃ godānam undati savitrā prasūtā daivyā āpa undantu te tanūṃ dīrghāyutvāya varcasa iti
tryeṇyā śalalyā vinīya trīṇi kuśataruṇāny antardadhāty oṣadha iti
tryāyuṣam iti yajamāno japati
śivo nāmeti lohakṣuram ādāya nivartayāmīti vapati
evaṃ paścād uttarataś ca
gṛheṣu paurṇamāsaṃ samārūḍhanirmathitayos tathā cet
prajākāmasyāpi vaiśvadevam
eke 'dhaḥprāṅśāyī madhvāśy ṛtujāyopāyī māṃsastryanṛtāni varjayed udakābhyavāyaṃ ca prāg avabhṛthāt
āṣāḍhām ayaṃ te yonir iti samārohyodavasāya nirmathya varuṇapraghāsāḥ
pūrvedyur dakṣiṇāgnau nistuṣām abhṛṣṭayavānāṃ karambhapātrakaraṇam
yāvanto yajamānagṛhyā ekādhikāni
prajāyāṃ vā jātaśruteḥ
trīṇi vā nityatvāt
meṣamithunaṃ ca
anaiḍakīr ūrṇāḥ prakṣālyāśleṣayet tayoḥ
kuśorṇā vābhāve
āhavanīyasya purastād vedī karoti
prādeśo 'ntarā
pṛtho vā
rathamātry uttarā
caturaratnir vā paścāt sapta prācī ṣaḍ vā trayaḥ purastāt
teṣāṃ madhye śaṅkuḥ
aparimitā vā
sphyādy ā saṃmarśanāt karoti
ubhayor eka utkaraḥ
apareṇa vediṃ pratiprasthātuḥ saṃcaraḥ
uttaravediṃ nivapaty uttarasyām
śamyām ādāya cātvālaṃ mimīte pūrveṇotkaraṃ saṃcaraṃ parihāpya
śamyām udīcīṃ nidadhāti
purastāc ca
dakṣiṇataḥ prācīm
uttarataś ca
sphyenāntarlikhati taptāyanīti pratimantram
vided agnir iti cātvāle praharati sphyenānvārabdhe
agne aṅgira iti purīṣaṃ harati hastena ca
yo 'syām iti nivapati pūrvārdhe śaṅkusahitam
agnīd utkaravat tūṣṇīṃ hṛtam
evaṃ dvir aparam
dvitīyasyāṃ tṛtīyasyām iti viśeṣaḥ
anu tveti caturthaṃ yathārtham āhṛtya siṃhy asīti vyūhaty uttaravediṃ śamyāmātrīm
vitṛtīyām aparimitāṃ yugamātrīṃ yajamānadaśapadyāṃ vā
some vottare vyapasphuraṇaśruteḥ
asambhavāc ca
madhye nābhiṃ karoti prādeśasamāṃ catuḥsraktim
prokṣaty uttaravediṃ sikatāś ca prakirati siṃhy asīti pratimantram
channā vasati
prātaḥ pañcagṛhītaṃ gṛhītvāgnī praṇayatīdhmābhyām upayamya
sarvaṃ vā vibhajya prākṛtatvāt
praṇayanaṃ somād vācyatvāt
prakṛter vānāmatvāt
grahaṇaṃ guṇārtham uttaravedyagninidhānāt
ājyaprokṣaṇīr udyamyāgnī cāhāgnibhyāṃ prahriyamāṇābhyām anubrūhy ekasphyayānūdehīti
triruktāyāṃ yathāvedi haraṇam
pratiprasthātā sphyena likhaty ā vediśroṇeḥ
uttaraveder vā
vedyantare sthitvodaṅṅ uttaravediṃ prokṣatīndraghoṣa iti pratimantraṃ pratidiśaṃ yathāliṅgam
dakṣiṇāṃsasahitaṃ bahirvedi śeṣaṃ niṣiñcatīdam ahaṃ taptaṃ vār iti
amum ity abhicaran
nābhyāḥ śroṇyaṃseṣu pañcagṛhītaṃ juhoty akṣṇayā dakṣiṇe 'ṃse śroṇyāṃ śroṇyām aṃse madhye ca hiraṇyaṃ paśyant siṃhy asīti pratimantram
bhūtebhyas tveti srucam udyacchati
nābhiṃ paitudāravaiḥ paridadhāti pūrvavad dhruvo 'sīti pratimantram
agneḥ purīṣam iti nivapati gulgulusugandhitejanavṛṣṇestukāś copari śīrṣaṇyā abhāve 'nyāḥ
teṣv agniṃ nidadhāti
uddhatāvokṣite dakṣiṇam
upayamanīr upanivapati
praṇītādyataḥ
vratopāyanaṃ vākṛtaṃ cet
nityebhyo 'dhikāny aindrāgnaḥ payasye vāruṇīṃ mārutī kāya ekakapālaḥ
nānājyanirvapaṇam
dakṣiṇaṃ pratiprasthātuḥ
dhruvāyāḥ purastāt pṛṣadājyam ājyaṃ dadhimiśraṃ pañcagṛhītaṃ jyotir asīti samidantena
anuyājārthaṃ sarvatra
aupabhṛtāsādanam
priyeṇa dhāmneti vāviśeṣopadeśāt
uttaraṃ vāparakālatvāt
pratiprasthātā ca
na vā
praṇītāpatnīsaṃnahanāgnimanthanāśrutapratyāśrutapraiṣayajamānavācanahotṛṣadanavaraṇaprāśitrāṅguliparvāñjanāvāntareḍābhāgāparāgnyavabhṛthān na pratiprasthātā
kṛtānukaro 'nyatra dakṣiṇasyām
vājine niṣicyobhayoḥ karīrāṇy āvapati śamīpalāśamiśrāṇi
meṣamithunaṃ ca
mārutyāṃ meṣam
sarvāṇi havīṃṣy uttarasyām āsādayati
mārutīṃ sahājyāṃ pratiprasthātā dakṣiṇasyām
saṃmārjanāya preṣite 'saṃmṛṣṭe pratiprasthātā patnīm āneṣyann āha kena carasīti
saṃstutān ācaṣṭe
tṛṇāni vodgṛhṇāti yathāsaṃstutam
anākhyātam ahitaṃ jñātibhya iti śruteḥ
ākhyāte praghāsina ity enāṃ vācayati nayan
karambhapātrāṇi juhoti śūrpeṇa mūrdhani kṛtvā dakṣiṇe 'gnau pratyaṅmukhī jāyāpatī vā dakṣiṇenāhṛtya tīrthena pūrveṇa vedim apareṇa vā yad grāma iti
mo ṣū ṇa iti yajamāno japati
akran karmety enāṃ vācayati pratinayan
āgate saṃmārjanādy ājyabhāgābhyām
srukpāṇir āste pratiprasthātā
havirbhiś carati
payasyāpracaraṇakāle meṣau vyatiharataḥ
anyatareṇāvadānena saha meṣam
savyena srucau gṛhītvā pratiprasthātur vāso dakṣiṇena marudbhyo 'nuvācayati
vāruṇīvad avadānam
havirbhiś carita ubhau sviṣṭakṛtprabhṛti
iḍām avadāya pratiprasthātre prayacchati
tatra pratiprasthātā mārutyāḥ
sruco vyūhato 'dhvaryū
samāsicya vājinabhakṣaḥ
adhvaryuvikārātpratiprasthātā bhakṣeṣu
maitrāvaruṇaś ca hotradhvaryuvikārāt
samiṣṭayajūṃṣi tūṣṇīṃ dakṣiṇasyām
vāruṇīniṣkāṣeṇāvabhṛtham
tūṣṇīm etyābhyavetya majjayaty avabhṛtheti
jāyāpatī snāto 'majjantau
anyonyasya pṛṣṭhe dhāvataḥ
anye vāsasī paridadhāte
pūrve dadyād adhikṛtebhyo yasmā icchet
yathetam etyāhavanīye samidādhānaṃ devānāṃ samid asīti
patnī ca gārhapatye tūṣṇīm
dhenur dakṣiṇā
aśvaḥ
ṣaṭ
dvādaśa vā
kārttikyāṃ sākamedhā dvyaham
pūrvedyuḥ pūrvāhṇe 'gnaye 'nīkavate puroḍāśaḥ
marudbhyaḥ sāṃtapanebhyo madhyandine caruḥ
samiṣṭayajurantaṃ bhavati
barhiranupraharaṇavarjaṃ vā
idhmasthāne śakalaparidhi nidhāya marudbhyo gṛhamedhibhyaḥ sāyaṃ caruḥ payasi
sāṃnāyyavat
tūṣṇīṃ vaikacodanāt
śruteś ca
śrapayitvābhighāryodvāsya śarāvayor uddharati
pātryorvā
āsecane madhye kṛtvā sarpir āsiñcaty ājyārtham
yāvaduktam ataḥ
staraṇayajuṣā vedim abhimṛśya tūṣṇīṃ vā kṛtatvāt paridhiparidhānam
śakalāny ādhāya matyoddhṛtāv āsādayati
sruksruvaṃ ca saṃmārṣṭi
anudvāsya vā saṃmārjanam
ājyabhāgābhyāṃ carati
āgneyaṃ dakṣiṇāt
saumyamuttarāt
gṛhamedhisviṣṭakṛtau cājyabhāgavat samāvadānau
apratyabhighāraṇaṃ ca
anuddhṛtya vā
sahitam ājyam adhiśrayati
udvāsyobhayam āsādayati
na prāśitram
iḍāntaṃ bhavati
pūrve mārjanamupahūya
prāśnanti yuktāḥ
yajamānagṛhyā havirucchiṣṭāśā ṛtvijo brāhmaṇāś cānye bahuścet
ariktāṃ sthālīṃ nidadhāti
sāṃtapanīyāṃ saṃsthāpya
prātar vā śeṣabhāvāt
mātṛbhir vatsānt saṃsṛjya nivānyāvatsaṃ badhnāti
yavāgvāgnihotrahomaḥ
prātar hutvāhutvā vā sthālyāṃ darvyādatte pūrṇā darvīti
ṛṣabham āhvayitavai brūyāt
rute juhoti
avyāharati brahmā juhudhītyāha
dehi ma iti juhoti
ṛṣabho dakṣiṇā
marudbhyaḥ krīḍibhyaḥ saptakapālaḥ
adityai caruḥ
anyatrāpi
samānabarhiṣī vā kālakarmaikatvāt
mahāhavir udavasāya nirmathya
pūrvedyur vā
nityebhyo 'dhikāni
aindrāgnaḥ
māhendraś caruḥ
vaiśvakarmaṇa ekakapālaḥ
uttaravedyagnipraṇayanamanthanapṛṣadājyaṃ ca varuṇapraghāsavat
ṛṣabho dakṣiṇā
pitṛyajña upāṃśu caraṇam
purastād upacāraḥ
brahmayajamānayoś ca
pūrvavad vā
apatnīkaḥ
dakṣiṇāgnir āhavanīyavat
pūrveṇāhavanīyaṃ praṇītāḥ pariharati
arthavac ca
pitṛbhyaḥ somavadbhyaḥ ṣaṭkapālaḥ
somāya vā pitṛmate
pitṛbhyo barhiṣadbhyo dhānāḥ
pitṛbhyo 'gniṣvāttebhyo manthaḥ
catur vā grahaṇam
gārhapatyasya purastād avahananapeṣaṇe
dakṣiṇārdhe kapālopadhānam
dhānābharjanaṃ dakṣiṇāgnau
śrapaṇapeṣaṇaviparyāse 'pi dharmāḥ
abhimṛśyārdhāḥ piṣṭvā nivānyādugdhe sakṛnmathita ekaśalākayā manthaḥ
agrahaṇaṃ manthasya tato 'rdhāḥ piṃṣantīti śruteḥ
grahaṇaṃ vā coditatvāt
dakṣiṇena dakṣiṇāgniṃ parivṛtam udagdvāraṃ tanmadhye vediṃ karoty avāntaradiksraktim āptyānte
dakṣiṇāgniṃ madhye 'syāḥ karoti
praṇītānuharaṇam
brahmayajamānau cānugacchataḥ
sphyādānādi karoti
yajñopavītyājyagrahaṇe
dvir vopabhṛti
prāggranthi barhiḥ
visraṃsya yūnaṃ cāgre gṛhītvā tri stṛṇann agniṃ paryeti
prastaramātraṃ śiṣṭvā tāvat pratiparyeti
taṃ stṛṇāty avidhṛtim
prāksaṃsthaṃ havirāsādanam
sāmidhenipraiṣādy ājyabhāgābhyāṃ yajñopavītinaḥ sarve
paścāt parīto brahmayajamānau
purastād agnīt
āśrāvya sīda hotar ity eva brūyāt
apabarhiṣaḥ prayājāḥ
anuyājāś ca
asamānayanaṃ vā barhiḥsaṃyogāt
pratyag atītya juhoti
havirbhiś cariṣyantaḥ prativiparyanti
sarvebhyo 'vadyati yathāpūrvaṃ somavadbhyo madhyāt sakṛtsakṛt
sahāvadadhāti
dvir abhighāraṇam
anatikramaṇaṃ ca
somāya vā pitṛmate
evaṃ barhiṣadbhya uttarato dhānāmanthapuroḍāśānām
agniṣvāttebhyo dakṣiṇato manthapuroḍāśadhānānām
purastād agnaye kavyavāhanāya yathāpūrvam
sa sviṣṭakṛt
oṃ svadhety astu svadheti vāśrutapratyāśrute
svadhā nama iti vaṣaṭkāraḥ
mantham upahūya hotādhvaryur brahmāgnīd avaghrāyaṃ nidadhati
prāśitram avadāyeḍāṃ vā
sarve prāśnanti vā
vediṃ triḥ pariṣiñcaty udapātreṇādhvaryur yajamāno vā
sraktiṣu pitravanejanaṃ pariṣicya pariṣicya pūrvavat
uttarāparasyāṃ prathamam
savye samavadāya sarvebhyo yathāvaniktaṃ piṇḍān dadāty asāv etat ta iti
uttarapūrvasyāṃ pāṇī nimṛṣṭe 'tra pitara iti
yajñopavītinaḥ sarve niṣkramyodañco 'kṣann amīmadantety āhavanīyam upatiṣṭhante dvābhyām
mano nv āhvāmaha iti gārhapatyaṃ tisṛbhiḥ
prācīnāvītī praviśyāmīmadanteti dātā japati
avanejya pūrvavat pradakṣiṇaṃ nīviṃ visraṃsya namo va ity añjaliṃ karoti
ṣaḍ vā namaskārān
gṛhān naḥ pitaro datteti ca
brahmāmantraṇādi prāk srugvyūhanāt prayājavad yajñopavītiviparyayaṃ kṛtvā
na prastaram ādatte
anupraharety ukte na kiṃcanānupraharati
tūṣṇīm ātmānaṃ saṃspṛśati
upaspṛśya paridhīn nānupraharati
śamyvantaṃ bhavati
barhiḥparidhy agnau prāsyati
havirucchiṣṭaṃ ca
apsu
prāśyaṃ vā
traiyambakān
nirvapati raudrān ekakapālān yāvanto yajamānagṛhyā ekādhikān
caturo vā
udaṅmukhaḥ sarvam
deśāṃś ca
juhotayaḥ
avaṣaṭkārān
aktān vā
pātryāṃ kṛtvā dakṣiṇāgnyulmukam ādāya catuṣpathe palāśapattramadhyamena homaḥ
sarveṣām avadānaṃ sakṛtsakṛd atiriktavarjam
akteṣu miśraṇam
eṣa ta iti juhoti
atiriktam ākhūtkara upakiraty eṣa iti
āgamyāva rudram adīmahīti japati
agniṃ triḥ pariyanti pitṛvat savyorūn āghnānās tryambakam iti
devavac caitenaiva dakṣiṇān āghnānāḥ
kumāryaś cottareṇobhayatra patikāmā bhagakāmā vā
raudrān yajamāno 'ñjalinodasyaty agoḥprāpaṇam
pratigṛhṇāty enān
aśakya upasparśanam
mūtayoḥ kṛtvā veṇuyaṣṭyāṃ kupe vāsajyobhayata sthāṇuvṛkṣavaṃśavalmīkānām anyatamasminn utkṣepaṇavad āsajaty etat ta iti
kṛttivāsā iti
anapekṣam etyopaspṛśanty apaḥ
śunāsīrīyam ataḥ
yadecchet
paurṇamāsadharmā barhirvarjam
nityebhyo 'dhikāni
śunāsīrābhyāṃ dvādaśakapāla indrāya vā śunāsīrāya
vāyavyaṃ payaḥ
laukikaṃ pratidhukśruteḥ
nāvirodhāt
prakṛtidarśanāc ca
yavāgūr vā
saurya ekakapālaḥ
sīraṃ ṣaḍyogaṃ dakṣiṇā
oṣṭārau vā
śveto 'śvaḥ sauryasyābhāve gauḥ
saṃvatsarepsoḥ phālgunyuddṛṣṭe śunāsīrīyeṇeṣṭvā somena paśuneṣṭyā vā yajeta paurṇamāsyām
āvṛttir anījānasya
phālgunyupavasathe śunāsīrīyam
prātar vaiśvadevam
sapaśuṣu paśutantraṃ prādhānyāt
pūrvedyur vaiśvadeve pāśukam
sadyo vā
vaiśvadevaḥ paśuḥ
paśupuroḍāśam anu havīṃṣi nirvapati
teṣāṃ sviṣṭakṛdbhūyastvāt
yathoktam aviruddham
hṛdayaśūlānte vapanam
varuṇapraghāseṣu vāruṇaḥ
mahāhaviṣi māhendraḥ
śunāsīrābhyāṃ caturthaḥ
purastād vā parvaṇaḥ parvaṇaḥ
ante vā
mitravindā śrīrāṣṭramitrāyuṣkāmasya daśahaviḥ
āgneyaḥ
saumyaś caruḥ
vāruṇo daśakapālaḥ
carur vāyavaḥ
maitraś caruḥ
aindra ekādaśakapālaḥ
bārhaspatyaś caruḥ
sāvitro dvādaśakapālo 'ṣṭākapālo vā
pauṣṇaś caruḥ
tvāṣṭro daśakapālaḥ
ekaṃ pradānam
samasyānuvācanam
yajeti ca
praiṣāś ca
uttare nigamā yatheṣṭaṃ joṣaṇāśruteḥ
anulomā vā codanāguṇatvāt
pañcadaśa sāmidhenyaḥ
puṣṭimantāv ājyabhāgāv agninā rayim aśnavat poṣam eva dive dive yaśasaṃ vīravattamaṃ gayasphāno amīvahā vasuvit puṣṭivardhanaḥ sumitraḥ soma no bhaveti
haviṣo 'nuvākyāgniḥ somo varuṇo mitra indro bṛhaspatiḥ savitā yaḥ sahasrī pūṣā no gobhir avasā sarasvatī tvaṣṭā rūpāṇi samanaktu yajñair iti
yājyā tvaṣṭā rūpāṇi dadatī sarasvatī pūṣā bhagaṃ savitā me dadātu bṛhaspatir dadad indro balaṃ me mitraḥ kṣatraṃ varuṇaḥ somo agnir iti
tvaṣṭā rūpāṇāṃ rūpakṛd rūpapatī rūpeṇa paśūn asmin yajñe mayi dadhātu svāheti
virājau saṃyājye
sahasravatyau vā nū no rāsva sahasravat tokavat puṣṭimad vasu dyumad agne suvīryaṃ varṣiṣṭham anupakṣitam uta no brahmann aviṣa uktheṣu devahūtamaḥ śaṃ naḥ śocā marudvṛdho agne sahasrasātama iti
daśa dakṣiṇā
sahasraṃ vā
paśvijyā saṃvatsare saṃvatsare prāvṛṣi
āvṛttimukhayor vā
gṛheṣu
yūpāhutiṃ juhoti caturgṛhītaṃ sruveṇa voru viṣṇav iti
ājyaśeṣam ādāya satakṣā gacchati
yūpam abhimṛśaty aty anyān iti
prāṅ tiṣṭhann abhimantrayate vā
pālāśaṃ bahulaparṇam aśuṣkāgram ūrdhvaśakalaśākhaṃ madhyāgropanatam avraṇam
abhāve khadirabilvarauhitakān
khadirābhāve soma itarān
sruveṇopaspṛśati viṣṇave tveti
oṣadha iti kuśataruṇaṃ tiraskṛtya svadhita iti paraśunā praharati
prathamaśakalaṃ nidadhāti
anakṣastambhaṃ vṛścati
ekajam
dyāṃ mā lekhīr iti patantam abhimantrayate
na dakṣiṇā patet
ayaṃ hi tveti śodhanam
abhimantraṇaśeṣo vāviśeṣopadeśāt
atas tvam ity āvraścane juhoti
yūpe vā tatsaṃskārāt
sthāṇau śruteś ca
parivāsyācchedanaṃ punaḥ
tryaratniḥ
caturaratnir vā
ekāratniprabhṛtīn eke
aṣṭāśriṃ karoty uparavarjam
agrāc caṣālaṃ pṛthamātram aṣṭāśri madhyasaṃgṛhītam
ūrdhvamagre pratimuñcati
dvyaṅgulaṃ tryaṅgulaṃ vā tardmātikrāntaṃ yūpasya
pañcāratniḥ pañcadaśaparyantaḥ some daśasaptacaturdaśavarjam
aparimito vā
saptadaśa vājapeye
ekaviṃśatir aśvamedhe
yathākāyaṃ sthavimā
vediṃ kariṣyan ṣaḍḍhotāraṃ pañcagṛhītaṃ manasānudrutya juhoty ekām āhutiṃ pañca vā dyauṣpṛṣṭham antarikṣam ātmāṅgair yajñaṃ pṛthivīṃ śarīrair vācaspate 'chidrayā vācāchidrayā juhvā divi devāvṛdhaṃ hotrām airayant svāheti
vediṃ karoti varuṇapraghāsavat
sphyādy āgninidhānāt
ekam idhmena praṇayati
vratopāyanapraṇītājyabhāgabhāgāvadānapūrṇapātraviṣṇukramān kuryāddhaviryajñavidhe
paristaraṇapātrasaṃsādanaprokṣaṇājyanirvapaṇādhiśrayaṇāni kṛtvottaraparigrahādi karoty ājyāsādanāt
sapṛṣadājyam ājyagrahaṇam
barhiṣi plakṣaśākhā stṛṇāti
devasya tvety abhrim ādāya yūpāvaṭaṃ parilikhatīdam aham ity āhavanīyasya purastād antarvedyardham
uparasaṃmitaṃ khanati
prācaḥ pāṃsūn udvapati
tad agreṇa yūpaṃ prāñcaṃ nidadhāti
kuśamuṣṭim upari tasmin
prathamaśakalaṃ ca
agram uttareṇa caṣālam
yavo 'sīty apsu yavān opya prokṣaty agramadhyamūlāni dive tveti pratimantram
prokṣāmīti sarvatra sākāṅkṣatvāt
avaṭe śeṣam āsiñcati śundhantām iti
barhīṃṣi prāñcy udañci ca prāsyati pitṛṣadanam asīti
prathamaśakalaṃ cāgreṇīr asīti
sruveṇāvaṭe juhoti tūṣṇīm
purastāt parikramyādhvaryur yajamāno vā yūpam anakty udaṅṅ upaviśya
yūpāyājyamānāyānuvācayati
devas tvety anakti
caṣālam ubhayataḥ
uktaṃ pratimuñcati supippalābhya iti
soparam agniṣṭhādeśam aktvā parivyayaṇadeśaṃ samantaṃ parimṛśyādhvaryur nāvasṛjed ā parivyayaṇāt
ucchrīyamāṇāyānuvācayati
dyām agreṇety ucchrayati
yā ta iti minoti
agniṣṭhā sampratyāhavanīyam
brahmavani tveti pāṃsubhiḥ paryūhati
brahma dṛṃheti maitrāvaruṇadaṇḍena samantaṃ triḥ paryṛṣati
samaṃbhūmi kṛtvādbhir upasicya viṣṇoḥ karmāṇīti vācayati yūpam anvārabdham
tad viṣṇor iti caṣālam īkṣamāṇam
parivīyamāṇāyānuvācayati
triguṇā trivyāmā kauśī raśanā tayā nābhimātre trivṛtaṃ parivyayati parivīr asīti
saṃsṛjyānyatarasyām antaṃ praveśayati
yūpaśakalam asyām avagūhaty uttareṇāgniṣṭhāṃ divaḥ sūnur asīti
bahuṣu yathāsvam
upāvīr asīti tṛṇam ādāya tena paśum upaspṛśaty upa devān iti
chāgaṃ mantrāmnānāt
pannadam
avyaṅgam
yathāmantravarṇaṃ prokṣaṇe
nācoditatvāt
agniṃ manthaty ā homāt karoti
upākaraṇamanthane vā
dviguṇaraśanayā dvivyāmayā kauśyā pāśaṃ kṛtvāntarāśṛṅgam abhidakṣiṇaṃ badhnāty ṛtasya tveti
devasya tveti yūpe
aindrāgnaḥ sauryaḥ prājāpatyo vā
yam icchet
adbhyas tveti paśuṃ prokṣaṇībhiḥ prokṣati
apāṃ perur ity āsya upagṛhṇāti
āpo devīr ity adhastād upokṣati
idhmapraiṣādi karoty ā prayājebhyaḥ
uttarāghāram āghārya paśuṃ pūrvaṃ samanakti lalāṭāṃsaśroṇiṣu saṃ ta iti pratimantram
pravṛtya hotāram āśrāvyāhāgnir ha daivīnāṃ viśāṃ puraetāyaṃ yajamāno manuṣyāṇāṃ sunvann iti sutye tayor asthūri gārhapatyaṃ dīdayacchataṃ himā dvā yū rādhāṃsīt saṃpṛñcānāv asaṃpṛñcānau tanva iti
maitrāvaruṇāya daṇḍaṃ prayacchati mitrāvaruṇayos tvā praśāstroḥ praśiṣā prayacchāmīti
audumbaraṃ yajamānamukhamātram
dīkṣitadaṇḍaṃ some
krīte vā
ekādaśa prayājāḥ
anuyājāś ca
samaitrāvaruṇe preṣyety āha yajasthāne vacane
daśeṣṭvā prayājān āha śāsam āhareti
svarum ādāyāktvobhau juhvagre tābhyāṃ paśor lalāṭam upaspṛśati ghṛtenāktāv iti
svarum avaguhyāsiṃ prayacchann āhaiṣā te prajñātāśrir astv iti
sādayitvā srucau cātvālam uttareṇa śāmitrāyollikhati
paryagnaye 'nuvācayati
āhavanīyolmukam ādāyāgnīt triḥ samantaṃ paryeti paśvājyaśāmitradeśayūpacātvālāhavanīyān
ājyapaśuśāmitrān vā
pratiprāsyolmukaṃ tāvat pratiparyeti
punar ādāyodaṅ pratipadyate
paśuś cānvak
pratiprasthātānvārabhata enaṃ vapāśrapaṇībhyāṃ kārṣmaryamayībhyāṃ viśākhāviśākhābhyām
tam adhvaryuḥ
yajamāno 'dhvaryum
veditṛṇe adhvaryur ādāyāśrāvyāhopapreṣya hotar havyā devebhya iti
revati yajamāna iti vācayati
śāmitraṃ nātīyāt
śāmitre 'gniṃ nidadhāti
nirmanthyam eke
paścāt tṛṇam upāsyati varṣo varṣīyasīti
tasminn enaṃ nighnanti pratyakśirasam udakpādam
prākśirasaṃ vā
saṃgṛhya mukhaṃ tamayanty avāśyamānam
veṣkeṇa vā
etyāhavanīyam āvṛtyāsate
saṃjñapayānvagann ity eva brūyāt
svāhā devebhya iti juhoti
saṃjñaptaḥ paśur iti prokte śetāṃ nu muhūrtam ity āhāsome
devebhyaḥ svāheti juhoti
na vaite juhuyāt
vapāśrapaṇībhyāṃ niyojanīṃ cātvāle prāsyati māhir bhūr iti
pratiprasthātaḥ patnīm udānayety āha
neṣṭar iti some
pānnejanahastāṃ vācayati nayan namas ta ātāneti
paśoḥ prāṇāñchundhati patnī
mukhaṃ nāsike cakṣuṣī karṇau nābhiṃ meḍhraṃ pāyuṃ pādānt saṃhṛtya vācaṃ te śundhāmīti pratimantram
śeṣeṇa yajamānaś ca śiraḥprabhṛty anuṣiñcataḥ
manas ta iti śiraḥ
yat te krūram ity aṅgāni
śam ahobhya iti paścāt paśor niṣiñcataḥ
uttānaṃ paśuṃ kṛtvāgreṇa nābhiṃ tṛṇaṃ nidadhāty oṣadha iti
svadhita iti prajñātayābhinidhāya chittvāgraṃ savye kṛtvā dakṣiṇena mūlam ubhayato 'nakti lohitena rakṣasām iti
nirastam ity apāsyati
idam aham ity abhitiṣṭhati yajamānaḥ
vapām utkhidya vapāśrapaṇyau prorṇauti ghṛtena dyāvāpṛthivī iti
parivāsya cātvāle 'vasicya śāmitre pratapati
śāmitraikadeśam āhavanīye prāsyaty agnīt
tṛṇāgraṃ cādhvaryur vāyo ver iti
uttaratas tiṣṭhan pratapya vapām antarā yūpāgnī hṛtvā dakṣiṇataḥ pratiprasthātā śrapayati parītya
vapāṃ sruveṇābhighārayaty agnir ājyasyeti
stokebhyo 'nuvācayati
śṛtāyāṃ śṛtā pracarety āha pratiprasthātā
svāhākṛtibhyaḥ preṣyeti
hutvā vapām abhighārayati pṛṣadājyam
dhruvāṃ prathamam ājyabhāgau cet
atrājyabhāgau kurvan
vapayā cariṣyann upastīrya hiraṇyam avadhāya vapām avadyann āhendrāgnibhyāṃ chāgasya vapāyai medaso 'nubrūhīti
hiraṇyam avadhāya dvir abhighāraṇaṃ some
āśrāvyāhendrāgnibhyāṃ chāgasya vapāṃ medaḥ preṣyeti
hutvā vapāśrapaṇyāv anuprāsyati prācīṃ viśākhāṃ pratīcīm itarāṃ svāhākṛte iti
cātvāle mārjayante sapatnīkā idam āpaḥ pravahateti
viśāsti paśum anyaḥ
ṛtvijāṃ vaiko 'prakﾱptatvācchāmitre
upagādarśanāc ca
vikrayī tv anyaḥ śūdrasaṃyogāt
aṅgāny avadyaty abhañjan
hṛdayaṃ jihvāṃ kroḍaṃ savyasakthipūrvanaḍakaṃ pārśve yakṛdvṛkkau gudamadhyaṃ dakṣiṇā śroṇir iti jauhavāni
dakṣiṇasakthipūrvanaḍakaṃ gudatṛtīyāṇiṣṭhaṃ savyā śroṇir ity aupabhṛtāni
varṣiṣṭham upayaḍbhyaḥ
avadānakāle prabhāgaḥ
vaniṣṭhujāghani cāvadyati
klomaplīhādhyūdhnīpurītataṃ cecchan
udaramedo 'vaśiṣṭaṃ gude prāsyati kṛśaś cet
śvabhra ūvadhyam avadhāya tasmin lohitaṃ rakṣasām iti
śūle hṛdayaṃ pratṛdya śāmitre śrapayati
paśuṃ cokhāyām
paśudevatāyai puroḍāśa ekādaśakapālaḥ
agnīṣomīyo vā viśeṣopadeśāt
atraiva haviṣkṛdāhvānam ijyaikatvāt
avadyann āhendrāgnibhyāṃ puroḍāśasyānubrūhīti
upabhṛti cāvadyati sviṣṭakṛdvat
indrāgnibhyāṃ puroḍāśam iti preṣyati
hutvā samānīyāgnaye pradāya
saguṇasthāne 'guṇaḥ sarvavikāra ekatvāt
yathāmnātaṃ vā vacibhedāt
iḍām avadyati
akriyānyasya samānārthatvāt
na codanābhedāt
kālaguṇabhedāc ca
paśur dakṣiṇā dhenur varo vā mārjite
śamitāraṃ śāsti triḥ pracyāvayatāt triḥ pracyutasya hṛdayam uttamaṃ kurutād yat tvā pṛcchācchṛtaṃ haviḥ śamitā3r iti śṛtam ity eva brūtān na śṛtaṃ bhagavo na śṛtaṃ hīti
triḥpracyute hṛdayaṃ pravṛhyottamaṃ karoti
śūlaṃ cābhūmau
juhvā pṛṣadājyasyādāyopaniṣkramya pṛcchati śṛtaṃ haviḥ śamitā3r iti trir abhikrāmam
prokte tad devānām ity āhopāṃśu
saṃ te mana iti hṛdayam abhighārya sarvam
paśvasī vapāvad dhṛtvā dakṣiṇataḥ pratiprasthātā vedyāṃ plakṣaśākhāsv avadyati
juhūpabhṛtor upastṛṇīte vasāhomahavanyāṃ pātryāṃ ca
manotāyai haviṣo 'vadīyamānasyānubrūhīty ukte srucor avadyati yathoktaṃ dvirdviḥ
aśeṣe gudatṛtīye
vapāvaddhiraṇyam
reḍ asīti vasāṃ gṛhītvā dvir abhighārya prayutam iti pārśvena saṃsṛjaty asinā vā
śeṣam iḍāpātryām āsicya kroḍam anasthīni ca prāsyati śroṇivarjam
jāghanīgudaṃ nidhāyāhendrāgnibhyāṃ chāgasya haviṣo 'nubrūhīti
āśrāvyāhendrāgnibhyāṃ chāgasya haviḥ preṣyeti
prasthitam iti ca prasute
ardharcāntare yājyāyai vasaikadeśaṃ juhoti ghṛtaṃ ghṛtapāvāna iti
daivataṃ hutvā pradakṣiṇam āvṛtya juhvā pṛṣadājyasyopaghnann āha vanaspataye 'nubrūhīti
āśrāvyāha vanaspataye preṣyeti
hutvā samānīya sauviṣṭakṛtam
pratyetya vā diśo vyāghārayati vasāśeṣeṇa vājinavat
sarvaṃ juhoti
aindraḥ prāṇa iti paśuṃ saṃmṛśati
avadāya veḍāṃ prāk pradānāt
iḍām ādadhāti
upahūtāyāṃ vaniṣṭhum agnīdhe
adhyūdhnīṃ hotre
avāntareḍā vā
mārjite preṣyaty agnīd aupayajān aṅgārān āharopayaṣṭar upasīda brahman prasthāsyāmi samidham ādhāyāgnim agnīt saṃmṛḍḍhīti
śāmitrād aṅgārān āhṛtya vediśroṇyāṃ nivapaty uttarasyām
āgnīdhrīyād vā some hotṛdhiṣṇye
pratiprasthātopayajati gudatṛtīyasya pracchedam anuyājeṣu samudraṃ gaccheti pratimantram
prativaṣaṭkāraṃ hutvā mano ma iti mukhopasparśanam
anuyājānte svaruṃ juhoti divaṃ te dhūma iti
paśudevatāvanaspatibhyāṃ srugvyūhanam
jāghanyā patnīsaṃyājanam
uttānāyā devānāṃ patnībhyo 'vadyati
iḍāṃ ca
parivartyāgnaye gṛhapataye
agnīdhe ca
ājyena pūrve
sarvā vā jāghanyāviśeṣāt
barhir hutvāpo gacchanti hṛdayaśūlam ādāya
āhavanīyaṃ vopasthāya vratādīni cet
abhyavetya śuṣkārdrasaṃdhau hṛdayaśūlam upagūhati śug asi tam abhiśoca yo 'smān dveṣṭi yaṃ ca vayaṃ dviṣmo māpo mauṣadhīr iti ca
glāyann udapātraṃ niṣicya pūrveṇa yūpaṃ yathoktam upagūhati
dhāmnodhāmnaḥ sumitriyā na ity upaspṛśanty apaḥ
upagūhanaśeṣo vā pūrvaḥ
abhimantraṇaṃ vottareṇa
na some 'nūbandhyāvarjam
varuṇapraghāsavat samidādhānam
vrataṃ visṛjyāparāgnīnāṃ pūrve caturgṛhītaṃ yūpāhutivat
sa vihāro 'taḥ
samārūḍhanirmathite vā
yathotsāhaṃ dadyād asyām
agniṃ praṇīya sadohavirdhānāgnīdhrahotṛdhiṣṇyān yathoktaṃ gṛhītvājyāny āgnīdhrapraṇayanam agnīṣomīyadarśanāt
na somārthatvāt
prasaṅgād darśanam
darvihomāḥ paurṇamāsadharmā juhotyaviśeṣāt
juhūdarśanāc ca
tūṣṇīm
anarthaluptāḥ
ekāgnayaḥ
aprayājāḥ
ananuyājāḥ
asāmidhenīkāḥ
anigadāḥ
pratinigadya homāḥ
svāhākārapradānāḥ
paratantrotpattayo juhotimātrāḥ
pākayajñeṣv avattasyāsarvahomaḥ
hutvā śeṣaprāśanam
agnihotre tad asya pākayajñasyeveti śruteḥ
agnīṣomīyāt paśuṣu
śākhāniyojanam
vapāṃ hutvā trīṇi pañca sarvāṇi vāvadyati
sarvābhāve śeṣāt sviṣṭakṛtaḥ
sthālīpākena saha pradānam
pūrṇapātro dakṣiṇā
varo vā
sarpaṇādi mādhyandinam
hotṛcamase vasatīvarīḥ kṛtvā yajamānāya prayacchati
uṣṇīṣaṃ grāvastute
adryādānaprabhṛti triparyāyān abhiṣavān karoti
āttam abhi mimīte
upāṃśusavanasyāniṅganaśruteḥ
ihā3 ihā3 iti prathamaḥ paryāyaḥ
avilambito dvitīyaḥ
tūrṇas tṛtīyaḥ
avilambitasthāna uttame bṛhad bṛhad iti
ardhaṃ vāviśeṣopadeśāt
śukraprabhṛti caturṇāṃ grahaṇam
āgrayaṇaṃ svatṛtīyābhyo dhārābhyaḥ
prāg ukthyān marutvatīyam ṛtupātreṇendra marutva iti
uttaram eke
samanvārabdhaniṣkramaṇādi karoty āgnīd agnīn iti praiṣāt
sadasi pavamānopākaraṇam
ahargaṇe ca sarvatra prāyaṇīyodayanīyavarjam
paśunehīty apakṛṣya dadhigharmāya dadhy āhara dakṣiṇā upāvartayeti praiṣopacayaḥ
sapravargye dadhigharmaḥ
upaviśya sadasaḥ purastāt sapavitrāyām agnihotrahavaṇyāṃ grahaṇaṃ yathoktam
hotar vadasva yat te vādyam ity āha
vādyānte śrātaṃ havir ity uttiṣṭhann āha
dadhigharmasya yajeti preṣyati
hutaśeṣaṃ gharmartvijaḥ sayajamānāḥ samupahāvaṃ bhakṣayanti yathoktam
prāṇabhakṣaṃ vādīkṣitāḥ
paśupuroḍāśena pracarya puroḍāśādi karoty ā dhiṣṇyanidhānāt
unnīyamānebhyaś cānuvācanaprabhṛty ā camasanidhānāt
daśasūnnayati
mādhyandinasya savanasya niṣkevalyasya bhāgasya śukravato madhuścuta indrāya somān prasthitān preṣyeti
manthīvata iti vā madhuścuta sthāne
iḍāṃ bhakṣayitvā śālādvārye dākṣiṇahomaḥ
vāsaḥprabaddhaṃ hiraṇyaṃ havanyām avadhāya caturgṛhītam ud u tyam iti
citraṃ devānām iti dvitīyām
āgnīdhrīye 'gne nayeti
ayaṃ na ity aparām aśvaṃ ced yuktaṃ dadyād ayuktaṃ vā
vāsohiraṇye dadāti
sahiraṇyo yajamānaḥ śālāṃ pūrveṇa tiṣṭhann abhimantrayate dakṣiṇā bahirvedi tiṣṭhatīr dakṣiṇato rūpeṇa va iti
gavāṃ śataṃ dvādaśaṃ vātikrāmati
manthaudanatilamāṣāś ca
antarā śālāsadasī dakṣiṇenāgnīdhraṃ tīrthena
subrahmaṇyāṃ ca preṣyati vā
āgnīdhrād anugacchati sunvan
prāganuvācanāc ca
sado gacchati vi svar iti
prekṣate yatasva sadasyair iti sadasyān
brāhmaṇam adyety āgnīdhragamanam
upaviśya hiraṇyam asmai dadāty asmadrātā iti
ātreyāya cāgnīdhravat sadasaḥ purastād upaviṣṭāya ka ātreyaṃ ka ātreyam iti trir uktvā sakṛccheṣam ahāleyam avāleyam akaudreyam aśaubhreyam avāmarathyam agaupavanam iti
ṛtvigbhyo dakṣiṇā dadāti
pṛthak śatāni puruṣabhedāt
prativibhāgo vā karmaprādhānyāt
yathārambhaṃ dvādaśa dvādaśādyebhyaḥ ṣaṭ ṣaḍ dvitīyebhyaś catasraścatasras tṛtīyebhyas tisras tisra itarebhyaḥ
brahmodgātṛhotṛbhyaḥ
adhvaryubhyāṃ ca havirdhāna upaviṣṭābhyām
agnaye tveti hiraṇyaṃ pratigṛhṇītaḥ
rudrāya tveti gām
bṛhaspataye tveti vāsaḥ
yamāya tvety aśvam
ko 'dād ity anyat
icchato mantravacanam
pratyetya prastotṛpraśāstṛbrāhmaṇācchaṃsipotṛneṣṭrachāvākonnetṛgrāvastutsubrahmaṇyebhyaḥ
prasṛptebhyaś cānyat kaṇvakaśyapayācamānavarjam
jñātaye cāśrotriyāya
na rajataṃ dadyād barhiṣi purāsya saṃvatsarād gṛhe rudantīti śruteḥ
patnī ca dadāti
sarvebhyaḥ dattvā pratihartre paścāt
indrāya marutvate 'nuvācayati
adānam ataḥ
ṛtupātreṇa marutvatīyagrahaṇam upayāmagṛhīto 'si marutāṃ tvaujasa iti
adhvaryum anu juhoti saśastre tv ānupūrvyayogāt
tṛtīyaśruteś ca
vaśinā marutvatīyagrahaṇaṃ marutvantam iti
nirhṛte pātre hotā śaṃsati
janiṣṭhā ugra ity etasyāṃ madā modaiveti pratigaraḥ sakṛt
tatsthāne vikṛtau
ā nidhānāt kṛtvā māhendraṃ gṛhṇāti vaiśvadevavan mahā3ṃ indra iti
śukraṃ pūtabhṛty āsicya pṛṣṭham upākṛtya preṣyaty abhiṣotāro 'bhiṣuṇutaulūkhalān udvādayatāgnīd āśiraṃ vinaya saumyasya vittād iti
ṛjīṣamiśram aṃśum abhiṣunvanti yathā kathā cānudakam
ādhavanīye karoti
triparyāyān vābhiṣavopadeśāt
mānābhimarśanavarjaṃ kṛtatvāt
pūtabhṛti pāvanaṃ śukrābhāvāt
stūyamāne kumbhe carjīṣasyāvadhānam
savanīyā apayasyāḥ
saumyaś carur vāruṇaś caikakapālo 'dhikau
ā pātraprakṣālanāt kṛtvokthyaṃ vigṛhṇāti pūrvavad indrāya tveti sarvebhyaḥ
vasatīvarīś cāsiñcatīdaṃ tṛtīyasavanaṃ kavīnām ṛtena ye camasam airayanta te saudhanvanāḥ svar ānaśānāḥ sviṣṭiṃ no 'bhi vasīyo nayantv iti
ekadhanaśeṣaṃ ca
prasūtāntaṃ bhavati
ehi yajamānety āha
havirdhānaṃ praviśanty adhvaryuyajamānapratiprasthātragnīdunnetāraḥ
patnī cāpareṇa
apihitadvāra ādityapātram ādāya saṃsravāṃś copari pūtabhṛtas tata ādityagrahaṃ gṛhṇāti saṃsravebhyaḥ kadā caneti
apagṛhya punaḥ kadā caneti
dadhnā śrīṇāty enaṃ paścime 'nte madhye vā yajño devānām iti
upāṃśusavanena miśrayati vivasvann ādityeti
upāṃśusavanam unnetre prayacchati
āsṛja grāvṇa iti cāha
ādhavanīye camase vā somavati grāvṇo 'vadhāya sthāne nidadhāti
apāvṛtadvāre niṣkrāmato graham apidhāya pāṇinā sthālyā vānvārabdhe
ādityebhyo 'nubrūhīti
praiṣānuvācanayor anyatarasminn āha priyebhyaḥ priyadhāmabhyaḥ priyavratebhyo maha svasarasya patibhya uror antarikṣasyādhyakṣebhya iti
hutvā pratiprasthātre prayacchati śeṣau
atra sarpaṇam ādityagrahasya prāk tṛtīyasavanaśruteḥ
āgrāyaṇam ādāyāsiñcati pavitre 'dhipūtabhṛtaṃ pratiprasthātā ca saṃsravāv ādhavanīyād unnetodañcanena camasena vā tata āgrāyaṇaṃ gṛhṇāti
ukthyaṃ cottareṣv ekayā
pūtabhṛty āśiram āsiñcaty āśīr ma ūrjam uta suprajāstvam iṣaṃ dadhātu draviṇaṃ suvarcasaṃ saṃjayan kṣetrāṇi sahasāham indra kṛṇvāno 'nyān adharānt sapatnān iti
śrad asmai nara ity enam avekṣate patnī
samanvārabdhaniṣkramaṇādi karoti mādhyandinavat
paśau saṃvadasvety upacayasthāne
prātaḥsavanaprabhṛty ā saṃvādācchruteḥ śamitranuśāsanaprabhṛtīḍāntaṃ kṛtvā puroḍāśādi ceḍābhakṣāt
camasair eva
hotṛcamasaṃ gṛhītvāśrāvyāha tṛtīyasya savanasya ṛbhumato vibhumato vājavato bṛhaspatimato viśvadevyāvatas tīvrā3ṃ āśīrvata indrāya somān prasthitān preṣyeti
āśīrvata iti śukrasthāne
prāg iḍābhakṣāddhavirdhāne yathāsvaṃ camaseṣūpāsyanti puroḍāśamātrā anudakāḥ piṇḍapitṛyajñavad dānaprabhṛti prāg avaghrāṇāt
yajamānapitṛbhyo vā tasya phalādhikārāt
bhakṣayitveḍām upāṃśvantaryāmapātrayor anyatareṇa sāvitragrahaṇaṃ vāmam adyeti
kāle pātnīvatamitareṇa
devāya savitre 'nuvācayati
abhakṣitena mahāvaiśvadevagrahaṇam upayāmagṛhīto 'si suśarmāsīti
hotā śaṃsati
ekayā ca daśabhiś ceti śasyamāne dvidevatyāni pratiprasthātā prakṣālya khare nidadhāti
pra dyāvā yajñair ity etāsu madā modaiveti triḥ pratigaraḥ
svāduṣkilīyāsu cecchan
ā pātraprakṣālanāt kṛtvā saumyena carati
ājyenobhayataḥ pariyajati
anyatarato vā
ghṛtasya yajety āha ghṛtaśabda upāṃśu
saumyasya yajeti saumyena caran
yāvaduktaṃ saumyasya punargrahaṇāt
ājyam āsicyodgātre saumyaṃ prayacchati
caturgṛhītaṃ pracaraṇyā dhiṣṇyeṣu juhoti yathānyuptaṃ prabhāvayañchālākān pradīpya pradīpya vibhūr asīti pratimantram
āgnīdhrīye punaḥ paścād icchan
upayāmagṛhīto 'si bṛhaspatisutasyeti pratiprasthātā pātnīvataṃ gṛhṇāti
pracaraṇīśeṣeṇa śrīṇāty enam ahaṃ parastād iti
agnīt pātnīvatasya yajety āha
agnā3i patnīvan ity uttarārdhe juhoti
preṣyati cāgnīn neṣṭur upastham āsīda neṣṭaḥ patnīm udānayodgātrā saṃkhyāpayonnetar hotuś camasam anūnnaya somaṃ mātirīrica iti
prabhāvayety ukthyādiṣu
āgnīdhre bhakṣaṇaṃ vaṣaṭkāropahvānābhyām
sapātra āsīdati neṣṭur upastham
atra vā bhakṣaṇaṃ pātraharaṇasāmarthyāt
agnīt prakṣālya pātraṃ khare karoti
yajñāyajñiyaṃ stotram upākaroti hotṛcamasam upaspṛśya
prorṇute cecchann udgātṛvat
patnīṃ sadaḥ praveśyāpareṇottarata upaviṣṭāmudgātrā samīkṣayati prajāpatir vṛṣāsīti
pannejanībhir abhiṣiñcati vivṛtya dakṣiṇorum
udgātrānujñātā gacchati
īkṣitā vā triḥ
evā na indro maghaveti śasyamāne dhruvaṃ hotṛcamase 'vanayati dhruvaṃ dhruveṇeti
avanayāmisthāne gṛhṇāmīti vā
vaiśvānaraṃ yajamānasya gṛhītaś cet
pātraprakṣālanānte 'nuyājāḥ samidādi
ukthyavigrahaṇam uttareṣv indrāvaruṇābhyām indrābṛhaspatibhyām indrāviṣṇubhyām iti
stutaśastre adhike ṣoḍaśī cet
tṛtīyasavane 'prasavaḥ
srugvyūhanam agner vanaspater indrasya vasumato rudravata ādityavata ṛbhumato vibhumato vājavato bṛhaspatimato viśvadevyāvataḥ somasyojjitim ity agnir vanaspatir indro vasumān rudravān ādityavān ṛbhumān vibhumān vājavān bṛhaspatimān viśvadevyāvānt somas tam apanudantv iti
paśudevatāvanaspatibhyāṃ vā somopadeśād itarāsām
sarvā vā savanīyasaumyabhāvāt
vimucya srucau droṇakalaśe hāriyojanagrahaṇam upayāmagṛhīto 'si harir asīti
dhānāś cāvapati haryor dhānā iti
unnetānuvācayati mūrdhani kṛtvā dhānāsomebhyo 'nubrūhīty āśrāvyāha dhānāsomān prasthitān preṣyeti
bhakṣaṃ hared icchan
uttaravedau vā nidhāya vilābhaṃ yas te aśvasanir iti prāṇabhakṣaṃ bhakṣayitvottaravedau nivapanti
śākalādhānaṃ devakṛtasyeti pratimantram
apareṇa cātvālaṃ yathāsvaṃ camasān pūrṇapātrān avamṛśanti haritakuśān avadhāya saṃ varcaseti
mukhāny ālabhante
dadhikrāvṇa ity āgnīdhre dadhibhakṣaṇam
patnīsaṃyājāḥ paśuvat
sam indra ṇa iti nava samiṣṭayajūṃṣi juhoti pratimantram
āsandyaudumbaryau cātvālaṃ haranti somaliptaṃ ca
kṛṣṇaviṣāṇāmekhale cātvāle prāsyati māhir bhūr iti
pratiprasthātā ca śaṅkuyoktre tūṣṇīm
uruṃ hīti vācayati
sāma preṣyati gāya brūhīti vā
vyadhvodakāntayoś ca
sarve nidhanam upayanti
āhṛtam ādāyāvabhṛthaṃ gacchanti syandamānānāṃ sthāvarāḥ
tadabhāve 'nyāḥ
namo varuṇāyeti vācayaty apo 'vakramayan
prāsya samidhaṃ caturgṛhītenābhijuhoty agner anīkam iti
apareṇa prayājān barhirvarjam
apsu juhoti
ekakapālenāvadāyaṃ carati
ṛjīṣasyecchann avadyet
agnīvaruṇābhyāṃ sarvahutaṃ śeṣam
ṛjīṣasya ca sakṛt pūrve cet
vaśa etat kuryāt
yajamānoktāv ājyabhāgau barhirvarjaṃ cānuyājau
anyatarat kṛtvā
samudre te ity ṛjīṣakumbhaṃ plāvayati
devīr āpa iti visṛjyopatiṣṭhate
avabhṛtheti majjayati
kṛṣṇājināntaṃ ca mā maindryaṃ jyaiṣṭhyaṃ śraiṣṭhyaṃ vyauṣīr iti putrāyainat pradāya varuṇapraghāsavat snānaprabhṛty ā samidādhānāt
somaliptaṃ prāsyati
adānaṃ pūrvayoḥ
ud vayam ity unnetronnītā āmahīyāṃ japanto gacchanti apāma somam amṛtā abhūma aganma jyotir avidāma devān kiṃ nūnam asmān kṛṇavad arātiḥ kim u dhūrtir amṛta martyasya iti
śālādvāryam apareṇāste yajamānaḥ kṛṣṇājinam aṅke kṛtvā
sruvāhutiṃ juhoti maindryaṃ jyaiṣṭhyaṃ śraiṣṭhyam agnir dadhātu svāhā iti
kṛṣṇājinaṃ nidhāyodayanīyā prāyaṇīyāvat
pathyā svastiś caturthī
pātraprokṣaṇādy ājyāsādanāt savanīyavat parivyayaṇādi maitrāvaruṇī vaśānūbandhyā
svarvavagūhanādi vā kṛtatvāt
vaśābhāva ukṣā
ubhayābhāve payasyā
āsādyainām ājyabhāgaprabhṛtīḍāntām eke
udavasānīyāgneyaḥ pañcakapālaḥ samārūḍhanirmathite
hiraṇyaṃ dakṣiṇā
anaḍvān vā
paśuvad vāhutiḥ
tadante sāyamāhutiḥ
somāṅgaṃ saṃnidhivirodhābhyām
nityā vā prātarāhutiśruteḥ
niyatakriyātaḥ
eṣa prathamaḥ somaḥ
ādīpya praviśanti
ṣaḍ uttare
atyagniṣṭoma ukthyaḥ ṣoḍaśī vājapeyo 'tirātro 'ptoryāmaḥ
teṣām ukthyo 'chāvākam abhi saṃtiṣṭhate hotāram itare
vaiśyarājanyayoḥ some nyagrodhastibhīn upanahyecchan bhakṣāya krayaṇaprabhṛty anusomam āvṛtā samānam āsādanaṃ prāg abhiṣavāt
camasonnayanakāle vāhṛtya dadhnonmṛdya taccamasam anūnnayet
hūyamāneṣu kuśataruṇena juhoti ahaṃ tvad asmīti
rājñaḥ rājasūyaḥ
an iṣṭinaḥ vājapeyena
iṣṭi soma paśavaḥ bhinna tantrāḥ kāla bhedāt
pavitraḥ catur dīkṣaḥ sahasra dakṣiṇaḥ
māghī pakṣa yajanīye dīkṣā
tad ante pūrṇāhutiḥ gṛheṣu
icchataḥ vara dakṣiṇā
śvas prabhṛti anvaham pañca uttarāṇi
aṣṭākapālaḥ anumatyai
śamyāyāḥ paścāt haviṣya śannam sruve kṛtvā dakṣiṇāgni ulmukam ādāya dakṣiṇā gatvā svayam pradīrṇe iriṇe vā agnau juhoti eṣa te nirṛte iti
an apekṣam etya anumatasya saṃvapana ādi karoti
vāsaḥ deyam hiraṇyam āgnāvaiṣṇave punar utsṛṣṭaḥ gauḥ agnīṣomīye anaḍvān sa aṇḍaḥ aindrāgne gauḥ āgrayaṇe
cāturmāsya prayogaḥ phālgunyām
paurṇamāsena kṛṣṇa pakṣān ā iti āmāvāsyena śuklān ā śunāsīrīyāt
pavitra dīkṣā sthāne śunāsīrīyam
pañcavātīyam āhavanīyam pratidiśam vyuhya madhye ca sruveṇa agniṣu juhoti agni netrebhyaḥ iti pratimantram
uttarāḥ samasya ye devāḥ iti pratimantram
tri yuktaḥ aśva rathaḥ dakṣiṇā
vyādhitasya api evam
indraturīyam
āgneyaḥ
vāruṇaḥ yava mayaḥ caruḥ
anyatra api
raudraḥ ca gāvedhukaḥ
vahini dadhi aindram
sā eva dakṣiṇā
apāmārga homaḥ
sruve pālāśe vaikaṅkate vā apāmārga taṇḍulān kṛtvā
tryambaka vat diś agnī prācī vā
agne sahasva iti ulmuka ādānam
devasya tvā iti juhoti
rakṣasām tvā iti sruvam asyati tām diśam yasyām juhoti
abadhiṣma rakṣaḥ iti āyanti an apekṣam
abhicaryamāṇaḥ api tām diśam gatvā
abhicarataḥ nāma ādiśet homa sruva prāsana āgamaneṣu
triṣaṃyukteṣu
āgnāvaiṣṇavaḥ aindrāvaiṣṇavaḥ vaiṣṇavaḥ vāmanaḥ dakṣiṇā
a liṅga grahaṇe gauḥ sarvatra
āgnāpauṣṇaḥ aindrāpauṣṇaḥ pauṣṇaḥ śyāmaḥ dakṣiṇā
agnīṣomīyaḥ aindrāsaumyaḥ saumyaḥ babhruḥ dakṣiṇā
ekādaśa kapālaḥ prathamaḥ prathamaḥ caravaḥ itare vaiṣṇavaḥ tri kapālaḥ vā
śvas vaiśvānaraḥ dvādaśa kapālaḥ vāruṇaḥ ca eka tantre śvas vā ekaḥ
ṛṣabhaḥ pūrvasya dakṣiṇā kṛṣṇam vāsaḥ uttarasya abhāve a kṛṣṇam
dvādaśa uttarāṇi ratnahavīṃṣi
pratigṛham ekaikam śvas śvas
samārūḍha nirmathite agnaye anīkavate senānyaḥ
bārhaspatyaḥ caruḥ purohitasya aindraḥ yajamānasya adityai mahiṣyāḥ vāruṇaḥ sūtasya mārutaḥ grāmaṇyaḥ sāvitraḥ kṣattuḥ āśvinaḥ saṃgrahītuḥ pauṣṇaḥ bhāgadughasya raudraḥ yajamānasya
akṣāvāpa govikarta gṛhebhyaḥ gavedhukānām
caturgṛhītam juṣāṇaḥ adhvā ājyasya vetu iti dūtasya
nairṛtaḥ parivṛttyai kṛṣṇa vrīhīṇām nakha nirbhinnānām darvi home
eṣa te nirṛte iti juhoti vaṣaṭkṛte vā
yathāsaṃkhyam dakṣiṇāḥ hiraṇyam śiti pṛṣṭhaḥ ṛṣabhaḥ dhenuḥ aśvaḥ pṛṣan śyetaḥ anaḍvān yamau abhāve anupūrva jau śyāmaḥ
tri dakṣiṇaḥ raudraḥ śiti bāhu śiti vālayoḥ anyataraḥ
asiḥ nakharaḥ
vāla dāma baddham akṣa āvapaṇam
uttarasya pyukṣṇa veṣṭitam dhanuḥ
carma tūṇyaḥ sa iṣukāḥ
lohitaḥ uṣṇīṣaḥ
kṛṣṇā parimūrṇī apahatā uttamasya
parivṛttīm ca āha mā me adya īśāyām vātsīt iti
saumāraudraḥ atas caruḥ śuklā payasi śukla vatsāyāḥ
sā eva dakṣiṇā
anūcānaḥ api ayaśāḥ yajeta
kilāsa ābādham tu
maitrābārhaspatyaḥ caruḥ
bārhaspatyam adhiśritya āśvatthī yā svayam bhagnā prācī udīcī vā śākhā tat pātreṇa apidadhāti
vināṭāt ratha paryūḍhāt navanītam svayaṃjātam ājyam āsicya pātre tasmin sthaviṣṭhān taṇḍulān mitrāya āvapati
ūṣmaṇā śṛtaḥ bhavati
aṇiṣṭhān itarasmin
ekam pradānam
gauḥ dakṣiṇā
abhiṣecanīya daśapeyayoḥ dakṣiṇa uttare devayajane
dakṣiṇam abhiṣecanīyasya
phālgunī pakṣa yajanīye abhiṣecanīyāya dīkṣate
bhārgavaḥ hotā
pañca apavargaḥ
somam krītvā dvaidham upanahya paryuhya ekam brahma āgāre nidadhāti
agnīṣomīyasya paśu puroḍāśam anu devasū havīṃṣi nirvapati yaja praiṣāṇi
plāśukānām savitre satya prasavāya
āśūnām agnaye gṛhapataye
uttare caravaḥ śyāmākaḥ somāya vanaspataye naivāraḥ bṛhaspataye vāce hāyanānām indrāya jyeṣṭhāya rudrāya paśupataye nāmbaḥ mitrāya satyāya varuṇāya dharma pataye iti
uttamena caritvā savitā tvā iti āha yajamāna bāhum dakṣiṇam gṛhītvā
nāma asya gṛhṇāti mantre yathāsthānam mātā pitroḥ ca yasyāḥ ca jāteḥ rājā bhavati deśasya anavasthita tvāt
paśupuroḍāśa tantram prādhānyāt itareṣām vā bhūyastvāt sviṣṭakṛt śruteḥ ca
iḍā ante apaḥ gṛhṇāti yūpam uttareṇa naimittikīḥ asambhavāt gatvā itarāḥ pṛthak pātreṣu audumbareṣu sārasvatīḥ
avagāhya avagāḍhāt paśoḥ puruṣāt vā pūrva aparā ūrmī syandamānāḥ pratilomāḥ apayatīḥ nadīpatim sūdyāḥ kāṣṭham vā ucchrita ūḍham niveṣyāḥ syandamānānām sthāvarāḥ pratyātāpe antarikṣāt pratigṛhya ātapavarṣyāḥ sarasyāḥ kūpyāḥ pruṣvāḥ madhu goḥ ulbyāḥ payaḥ ghṛtam
kūpyāḥ
ghṛtam
sārasvatīḥ gṛhṇāti apaḥ devāḥ iti
juhoti uttarāsu caturgṛhītāni vṛṣṇaūrmyādibhiḥ svāhākāra antaiḥ pūrvaiḥ pūrvaiḥ pratimantram
uttaraiḥ uttaraiḥ gṛhṇāti
āpaḥ svarājaḥ iti marīcīḥ gṛhītvā gṛhītvā añjalinā sarvāsu saṃsṛjati
audumbare pātre samāsiñcati enāḥ madhumatīḥ iti
maitrāvaruṇa dhiṣṇyasya purastāt nidadhāti anādhṛṣṭāḥ sīdata iti pātrāṇi ca tūṣṇīm pālāśa audumbara naiyagrodha pāda āśvatthāni abhiṣekāya
ukthyaḥ śvas
payasyā maitrāvaruṇī mādhyandinīyaiḥ saha
śatam sahasrāṇi dakṣiṇā
marutvatīya ante pātrāṇi pūrveṇa vyāghra carma āstṛṇāti somasya tviṣiḥ iti
apare ante sīsam nidadhāti
pārthānām agnaye svāhā iti ṣaṭ juhoti pratimantram
pavitre kṛtvā hiraṇyam enayoḥ pravayati
tābhyām utpunāti apaḥ savituḥ vaḥ iti
abhiṣecanīyeṣu enāḥ vyānayati sadhamādaḥ iti
tārpyam paridhāpayati kṣaumam tripāṇam vā
ghṛta unnam eke yajña rūpa syūtam
pāṇḍvam ca nivaste adhīvāsam pratimucya uṣṇīṣam saṃveṣṭya nivīte
nābhi deśe pariharate vā
tārpya prabhṛtīni kṣatrasya iti pratimantram
dīkṣita vasana nivṛttiḥ virodhāt māhendra ādau vā punar paridhānam nidhāya etāni
indrasya vārtraghnam iti dhanuḥ ātanoti
mitrasya varuṇasya iti asya bāhū vimārṣṭi
dhanuḥ prayacchati tvayā ayam iti
dṛbā asi iti pratimantram ādāya tisraḥ iṣūḥ prayacchati pāta enam iti pratimantram
āvis maryāḥ iti vācayati
aveṣṭāḥ iti lohāyasam āvidhyati keśava āsye sadaḥ ante upaviṣṭāya
sunvantam ākramayan diśaḥ prācīm āroha iti vācayati pratidiśam yathāliṅgam
ākramya pādena sīsam nirasyati pratyastam iti
vyāghra carma ārohayati somasya tviṣiḥ iti
rukmam adhas padam kurute mṛtyoḥ iti śirasi ca navatardmam śatatardmam vā ojaḥ asi iti
bāhū udgṛhṇāti hiraṇya rūpāḥ iti mitraḥ asi varuṇaḥ asi iti vā
sthitam prāñcam abhiṣiñcati purohitaḥ adhvaryuḥ vā purastāt pālāśena prathamam paścāt itare dvitīyena svaḥ tṛtīyena mitryaḥ rājanyaḥ vaiśyaḥ caturthena somasya tvā dyumnena iti pratimantram
abhiṣiñcāmi iti sarvatra sākāṅkṣa tvāt kṣatrāṇām kṣatra patiḥ edhi iti ca
imam amuṣya iti ca prathamaḥ devasū vat
pārthānām indrāya svāhā iti ṣaṭ juhoti pratimantram
śaunaḥśepaṃ ca preṣyati
dyūtānte vā
o3m ity ṛcāṃ pratigaras tatheti gāthānām
hotādhvaryū hiraṇmayyoḥ kaśipunor upaviṣṭau
śaunaḥśepānte pṛthak śate dadāti
sahasre vā
āsane ca
kaṇḍūyanyābhiṣekeṇa pralimpate pra parvatasyeti
carmaṇi trir vikramayati viṣṇor iti pratimantram
pālāśe śeṣān āsicya putrāya prayacchati priyatamāyedaṃ me karmedaṃ vīryaṃ putro 'nusaṃtanotv iti
śālādvārye juhoti putre 'nvārabdhe prajāpata iti putrayajamānayor nāma gṛhṇāti pitṛśabdaṃ putre kṛtvā yathāyathaṃ paścāt
āgnīdhrīye pālāśena śeṣān juhoti rudra yat ta ity uttarārdhe
gavāṃ śatam adhikaṃ vā svasyāhavanīyasyottarata sthāpayati
pūrvāgnivahanaṃ ca sāgni
vājapeyavad ratham avahṛtya dakṣiṇasyāṃ vediśroṇau yunakti pūrvavan mitrāvaruṇayor iti caturbhiḥ
dakṣiṇāpathena yātvāpareṇa cātvālaṃ sthāpayati
avyathāyai tveti sunvann ārohati
marutām iti dakṣiṇadhuryaṃ prājati
gavāṃ madhye sthāpayaty āpāmeti
dhanurārtnyopaspṛśati gāṃ yajamānaḥ sam indriyeṇeti
jinānīmāḥ kurva imā iti cāha
tāvadbhūyo vā gosvāmine dattvā pūrveṇa yūpaṃ parītyāntaḥpātyadeśe sthāpayati mā ta iti
agnaye gṛhapataya iti catvāri rathavimocanīyāni juhoti pratimantram
paśūnāṃ raso 'sīti varāhopanahā upamuñcate
bhūmim avekṣate pṛthivi mātar iti
avarohati haṃsaḥ śuciṣad iti
vimucya sayantṛkaṃ rathavāhaṇe karoti
anas tat karma
śālāyā dakṣiṇato 'papravate yantā
rathavāhaṇasya dakṣiṇe 'nte śatamānāv āsajati vṛttau
anuvartmam audumbarīṃ śākhām upagūhati
upaspṛśati śatamānāv iyad asīti
tau brahmaṇe dattvorg asīti śākhām upaspṛśati
indrasya vām ity avaharate bāhū payasyāyāṃ vyāghracarmadeśe sthitāyām
seṣukaṃ dhanuḥ prayacchati
uttaravediṃ hṛtvā payasyayā pracarati prāk sviṣṭakṛtaḥ
khādirīm āsandīṃ rajjūtāṃ vyāghracarmadeśe nidadhāti syonāsīti
adhīvāsam asyām āstṛṇāti kṣatrasya yonir iti
sunvantam asyām upaveśayati syonām āsīdeti
niṣasādety uro 'syālabhate
abhibhūr ity asmai pañcākṣān pāṇāv ādhāya paścād enaṃ yajñiyavṛkṣadaṇḍaiḥ śanais tūṣṇīṃ ghnanti
pāpmānaṃ te 'pahanmo 'ti tvā badhaṃ nayāmīti vā
varaṃ vṛtvā brahmann ity āmantrayate pañcakṛtvaḥ
pratyāha vyatyāsaṃ savitā varuṇa indro rudra iti tvaṃ brahmāsītyādibhiḥ
ādinaivāntyam
bahukāreti ca hvayaty evaṃnāmānam
sphyam asmai prayacchati purohito 'dhvaryur vendrasya vajra iti
rājā rājabhrātā sūtasthapatyor anyataro grāmaṇīḥ sajātaś caivaṃ pūrvaḥ pūrva uttarasmai
prattena sajātaḥ pratiprasthātā ca pūrvāgnisahitāṃ śukrapurorucā dyūtabhūmiṃ kurutaḥ
manthino vimitam
dyūtabhūmau hiraṇyaṃ nidhāyābhijuhoti caturgṛhītenāgniḥ pṛthur iti
akṣān nivapati svāhākṛtā iti
gāṃ dīvyadhvam ity āha
kṛtādi vā nidadhyād rājaprabhṛtibhyaḥ
sajātāya kalim
gām asyānīya ghnanti
pūrvāgnivāho dakṣiṇā
payasyāsviṣṭakṛdiḍaṃ karoti
māhendrādi ca
avaruhya gacchati stotrāya prahitaḥ
avabhṛtham ekena tārpyādīni cet udaity ekena
dīkṣitavasanaṃ ca prāsyati
anūbandhyavapāhomānte dadyād enāni
udavasānīyāyāṃ vā
traidhātavy udavasānīyā
aindrāvaiṣṇavo dvādaśakapālo vrīhiyavāṇām
tṛtīyaṃ yavānāṃ madhye
adhiśrayaṇaṃ ca
tisrastisro dakṣiṇā dadāti śatamānāni brahmaṇe dhenūr hotre vāsāṃsy adhvaryave gām agnīdhe
bhaiṣajyābhicārayor apy eṣā
daśottarāṇi saṃsṛpāhavīṃṣi nirvapati
devayajanāntaram ekaikenotsarpati
śālāyāmantyam
sāvitrasārasvatatvāṣṭrapauṣṇaindrabārhaspatyavāruṇāgneyasaumyavaiṣṇavāni yathoktam
pratīṣṭi puṇḍarīkāṇi prayacchati
hiraṇmayāni vā
uttamāsu tisṛṣu pañca
teṣāṃ srajaṃ pratimuñcate
taddīkṣo bhavati
ekatantrau krayaikatvāt
nānā vāvabhṛthadīkṣāśrutibhyām
ekaṃ tv ānupūrvyayogāt
avabhṛthadīkṣābhyāso vacanāt
saptamyāṃ brahmāgārāt somam āhṛtyāsandyabhimarśanādi karoti
upasaddevatāhavīṃṣi nirvapaty upasadanta icchan yathoktam
pitāmahadaśagaṇaṃ somapānāṃ saṃkhyāya sarpaṇam
savitreti vānuvākam uktvā
daśa daśaikaikaṃ camasam anu bhakṣayanti
yajamānasya rājanyāḥ
brāhmaṇā vā śruteḥ
tulyāḥ saṃkhyāyogāt
brahmaṇe dadāty aṃśuvad dakṣiṇā
hiraṇmayīṃ srajam udgātre
rukmaṃ hotre
hiraṇmayau prākāśāv adhvaryubhyām
aśvaṃ prastotre vaśāṃ maitrāvaruṇāya
ṛṣabhaṃ brāhmaṇācchaṃsine vāsasī neṣṭāpotṛbhyām anyataratoyuktaṃ yavācitam acchāvākāya gām agnīdhe
abhiṣecanīyānte keśavapanārthe nivartanaṃ saṃvatsaram
bhūmyanadhiṣṭhānaṃ ca
anupānatkasya yāvajjīvam
uttare śukle pañcabilaḥ
āgneya aindraḥ saumyo vā vaiśvadevaś caruḥ payasyā maitrāvaruṇī bārhaspatyaś caruḥ
pratidiśam āsādanam āgneyaṃ purastāt pradakṣiṇam itarāṇi madhye 'ntyam
pūrvaiś caritvā caritvā madhyame saṃsravāsecanam
āgneyo hiraṇyadakṣiṇo 'gnīdhe dadāti
aindrasya ṛṣabhaḥ saumyasya babhrur brahmaṇe
vaiśvadevasya pṛṣanhotre
payasyāyā vaśābhāve 'pravītādhvaryubhyām
bārhaspatyasya śitipṛṣṭho brahmaṇe
annādyakāmasyāpy eṣā
dvādaśottarāṇi prayugghavīṃṣi māsāntarāṇi
āhavanīyād vā purastācchamyāprāseśamyāprāse
āgneyasaumyasāvitrabārhaspatyatvāṣṭravaiśvānarā yathoktam
evam āvṛttasya caravaḥ sārasvatapauṣṇamaitrakṣaitrapatyavāruṇādityāḥ
ṣaṭṣaḍ vaikatantre
pūrvāgnivāhau dvau dvau ṣaṇṇāṃ ṣaṇṇāṃ dakṣiṇā
aṣṭāpadīvat paśubandhau garbhiṇībhyāṃ svaguṇadakṣiṇau
śyenyādityebhyo 'dityai vā
vaiśvadevī pṛṣatī mārutī vā
tadante keśavapanīyo 'tirātraḥ paurṇamāsīsutyaḥ
uttare ca māsāntarāḥ
vyuṣṭidvirātraḥ
agniṣṭomātirātrau
kṣatradhṛtiḥ
tam ubhayata eke triṣṭomajyotiṣṭomau
abhiṣecanīyād vā saṃvatsarāt keśavapanīyo 'tirātraḥ somāpavargaḥ
uttare śukle sautrāmaṇī
vrīhīn virūḍhāvirūḍhān kṣauma upanahya krīṇāti klībāt sīsena
paktvaudanaṃ virūḍhāṃś cūrṇīkṛtyāśvibhyāṃ pacyasveti saṃsṛjati
siṃhavṛkavyāghralomāni cāvapati
paśuṣu vā
puroḍāśadharmā dravyasāmānyāt
yāvaduktaṃ saumikā guṇatvāt
tripaśuḥ paśubandhaḥ śvaḥ
caturthyām
pakvāyāṃ vā
āśvino 'jaḥ śyetaḥ
malhāviḥ sārasvatī
ṛṣabhamindrāya sutrāmṇe
tadguṇābhāve 'jāḥ prathamo lohitaḥ
triyūpo vaikādaśiniliṅgāt
agnī varuṇapraghāsavat
avedirdakṣiṇaḥ
vapāmārjanānte kuśaiḥ parisrutaṃ punāti vāyuḥ pūta iti
kuvalakarkandhubadaracūrṇāni cāvapati
grahaṃ gṛhṇāti kuvid aṅgeti trīn vā pratidevatam etayaiva
samasyānuvācanam
yajeti ca
prathamasyānu homam itarau
parisruddhomo dakṣiṇe 'gnau
bhakṣam āhṛtya parisruccheṣam āsicya rukmavac chidraṃ kumbhaṃ śikye kṛtvopari dakṣiṇasya dhārayant sravantam upatiṣṭhate tricaiḥ somavatāṃ barhiṣadām agniṣvāttānām iti
havīṃṣi nirvapati sāvitravāruṇaindrāṇi yathoktaṃ paśupuroḍāśārthe
napuṃsako dakṣiṇā rathavāhī vā vaḍabā
somātipūtasyāpy eṣā
anuyājānte paśupuroḍāśārthaiś caraty āśvinena prāg avadānebhyaḥ
havirbhir vāśvinābhāvas tu
rājasūyayājinaḥ karmāpavarge vā sautrāmaṇī
traidhātavy ānupūrvyayogāt
rāja yajñaḥ aśvamedhaḥ sarva kāmasya
aṣṭamyām navamyām vā phālgunī śuklasya
grīṣme eke
brahmaudanam pacati caturṇām pātrāṇām añjali prasṛtānām ca
aktvā enam ādya ṛtvigbhyaḥ prayacchati
tebhyaḥ catvāri sahasrāṇi dadāti śatamānān ca tāvataḥ
aktvā ājya śeṣeṇa raśanām dvādaśa aratnim trayodaśa aratnim vā nidadhāti
ādāna kāle vā añjanam
niṣkam pratimuñcan vācayati tejaḥ asi iti
vācam yaccha iti ca āha
ā vara dānāt vāgyamanam
patnyaḥ ca āyanti alaṃkṛtāḥ niṣkiṇyaḥ mahiṣī vāvātā parivṛktā pālāgalī sa anucaryaḥ śatena śatena
rāja duhitaraḥ prathamāyāḥ
rājanyānām dvitīyāyāḥ
sūta grāmaṇyām tṛtīyāyāḥ
kṣāttra saṃgrahītṝṇām caturthyāḥ
agnyādheya vat praviśya hute agnihotre apareṇa gārhapatyam udak śirāḥ saṃviśati ūrū antare vāvātāyāḥ brahmacārī
itarāḥ ca anvak
prātarāhutyām hutāyām pūrṇāhuti ante vara dānam brahmaṇe
adhvaryave ca pratimuktam niṣkam
puroḍāśaḥ agnaye pathikṛte
śatamānam dakṣiṇā sauvarṇam
hiraṇya parimāṇe anyatra api
pauṣṇam carum nirvapati
vāsaḥ śatam dakṣiṇā
devasya tvā iti raśanām ādāya brahman aśvam bhantsyāmi iti āha
tam badhāna iti brahma anujñātaḥ abhi dhāḥ asi iti badhnāti aśvam tri rūpam sarva rūpam vā śīghram dakṣiṇa dhurya samam sāhasram lalāmam kṛttikā añjim vā pūrva kāya kṛṣṇam śukla aparam kṛṣṇa sāraṅgam vā
sthāvarāḥ apaḥ gatvā prajāpataye tvā iti prokṣati aśvam pratimantram
āyogavam āha śvānam catur akṣam abhimanyasva iti
puṃścalūm eke
sidhraka musalena enam hanti
yaḥ arvantam iti vācayati
vetasa kaṭena adhas aśvam plāvayati paras martaḥ iti
agni samīpam ānīya agnaye svāhā iti juhoti anuvākena pratimantram sahasram vā āvartam ā aśva sravaṇa viramaṇāt vā
dvādaśa kapālān nirvapati bhinna tantrān śatamāna dakṣiṇān
madhyamasya rājataḥ
savitre prasavitre savitre āsavitre savitre satya prasavāya iti
prayājeṣu dakṣiṇatas brāhmaṇaḥ yajamānasya yajña dāna yuktāḥ svayaṃkṛtāḥ tisraḥ gāthāḥ gāyati uttaramandrāyām rājanyaḥ dhṛtiṣu yuddha japa yuktāḥ
adhvaryu yajamānau dakṣiṇe aśva karṇe japataḥ vibhūḥ mātrā iti
paśu vat utsarjanam niraṣṭe aśva śate
devāḥ āśā pālāḥ iti rakṣiṇaḥ asya ādiśati anucarījñātīyān tāvataḥ tāvataḥ kavaci niṣaṅgi kalāpi daṇḍinaḥ yathāsaṃkhyam
vaḍabābhyaḥ vāraṇam prasneyāt ca udakāt
brāhmaṇaḥ aśvamedhe a vidvān vṛttiḥ sa vaḥ
pakva annam ca sarveṣu rathakāra gṛha vāsāḥ ca
abhiṣekyāḥ bhaviṣyata samāpnuvantaḥ iti āha rāja putrān
dakṣiṇatas vedeḥ hiraṇmayeṣu upaviśanti adhvaryu yajamānau kūrcayoḥ phalakayoḥ vā hotṛ brahma udgātāraḥ kaśipuṣu
hotar bhūtāni ācakṣva bhūteṣu imam yajamānam adhyūha iti
pāriplavam preṣyati
havai hotar iti pratigṛṇāti
tad ante preṣyati vīṇāgaṇaginaḥ rāja ṛṣibhiḥ yajamānam saṃgāyata iti
dakṣiṇāgnau juhoti hiṅkārāya svāhā iti prakramān āhavanīye astamite catasraḥ dhṛtīḥ iha rantiḥ iti
vāvātā saṃveśana sāvitrī uttaramandrā gāna pāriplava dhṛtīḥ saṃvatsaram
ardha māsa māsa traimāsya ṣaṣ māsyāni ca eke
vīṇā gāthibhyām pṛthak śate dadāti
rāja ṛṣibhiḥ saṃgāyanam ā dīkṣaṇīyāyāḥ dīkṣā ante devaiḥ ā aupavasathyāt
paśu ādau prajāpatinā sutyāsu ante ca
aśvāpadī ijyā carubhiḥ sāvitrī ante
pauṣṇaḥ srāme
sauryaḥ akṣi āmaye
vāruṇaḥ apsu mṛte
bhūmi kapālaḥ vaiśvānaraḥ ariṣṭi āmaye
loṣṭa kapālam jātūkarṇyaḥ bhedāt
nāśe tantreṇa dyāvāpṛthivyaḥ payaḥ vāyavyam sauryaḥ
anyatra api
prajāte vāyavyam
mṛta a darśanayoḥ
anyasya raśanā dāna ādi karoti aśva yuktam
paśca ālambhana ādi ā adhvara dīkṣaṇīyāyāḥ kṛtvā catvāri audgrabhaṇāni juhoti ādhvarikāṇi kāya svāhā iti ca āśvamedhikāni trīṇi
kṛṣṇājina dīkṣātaḥ
adhvara dīkṣaṇīyāyāḥ catvāri trīṇi trīṇi ca aśvam adhikāni kṛṣṇājina antam anvaham
prākṛta vrataḥ a kṛta tvāt
āgnike ca saptamyām nirvapati
abhyañjana prabhṛti karoti
ṣaṣ āgnikāni catusthāne daśamam viśvaḥ devasya iti
kṛṣṇājina ādi ā samidh ādhānāt kṛtvā ā brahman iti japati
utsarga kāle eke
dīkṣā dvādaśa upasadaḥ ca
nitya udakam devayajanam purastāt
ādyaḥ agniḥ dviguṇaḥ triguṇaḥ ekaviṃśatividhaḥ vā
ekādaśinī vat ekaviṃśatiḥ yūpāḥ
rājjudālaḥ madhye
abhitas paitudāravau
ṣaṭ ṣaṭ bailva khādira pālāśāḥ
trayaḥ trayaḥ abhitas
pratiyūpam agnīṣomīyāḥ
prātar agniṣṭomaḥ
ekādaśinyau savanīyāḥ paśavaḥ bhavanti
madhyame āgneyau uttarayoḥ ca
uttame gāvaḥ bahu rūpāḥ
vijaya madhyāt hotuḥ prācī diś dakṣiṇā brahmaṇaḥ adhvaryoḥ pratīcī udgātuḥ udīcī
tṛtīyam tṛtīyam anvaham dadāti bhūmi puruṣa brāhmaṇa sva varjam
tṛtīyasavane ukthyam gṛhītvā agni māruta kāle traidham vigṛhṇāti
tad camasān anu homa bhakṣau
vasatīvarīḥ gṛhītvā gṛhītvā pratidiśam samāsicya pariharati
ājya saktu dhānā lājānām ekaikam juhoti prāṇāya svāhā iti pratimantram sarva rātram āvartam vyuṣṭyai iti vyuṣṭāyām svargāya iti udite
prātar ukthyaḥ
mahimānau gṛhṇāti sauvarṇena pūrvam hiraṇyagarbhaḥ iti dvitīyam rājatena yaḥ prāṇataḥ iti
bahiṣpavamānāya sarpaṇam aśvam ālabhya
vaḍabāḥ darśayati abhirasati tat stotram
stuvīran vā
śatamānam dadāti
aśvena ākramayanti āstāvam
aikādaśinān upākṛtya aśva ādīn ca
hotar aśvam abhiṣṭuhi iti preṣyati
yunakti enam yuñjanti bradhnam iti itarān ca yuñjanti asya iti
aśvāḥ sauvarṇa alaṅkārāḥ rathaḥ ca
apaḥ yātvā avagāḍheṣu vācayati yat vātaḥ iti
āyāya vimuktam aśvam mahiṣī vāvātā parivṛktā ājyena abhyañjanti pūrva kāya madhya apara kāyān yathādeśam vasavaḥ tvā iti pratimantram
a bhraṃśyamānān maṇīn sauvarṇān ekaśatam ekaśatam kesarā puccheṣu āvayanti bhūḥ bhuvaḥ svar iti pratimahāvyāhṛti
anucaryaḥ ca tūṣṇīm ekeṣām
aśvāya rātri huta śeṣam prayacchati lājīn śācīn iti
apsu avaharaṇam a khādati
brahmā pṛcchati hotāram yūpam abhitas kaḥ svid ekākī iti
sūryaḥ iti ācaṣṭe
hotā brahmāṇam kā svid āsīt iti
dyauḥ iti pratyāha
agni manthana ādi karoti
agniṣṭhe aśva tūpara go mṛgān niyunakti
yathoktam aśva ādau devatāḥ paryaṅgyān aśve pañcadaśa pañcadaśa rohita ādīn saurya antān itareṣu kapiñjala ādīn pṛṣata antān trayodaśa trayodaśa yūpa antareṣu
aśva prokṣaṇam adbhyaḥ tvā vāyuḥ tvā iti
upagṛhṇāti apām peruḥ agniḥ paśuḥ iti
kapiñjala ādīn utsṛjanti paryagnikṛtān
hiraṇya vāsaḥ adhīvāseṣu aśva saṃjñapanam
paripaśavye hutvā prāṇāya svāhā iti tisraḥ aparāḥ
vācayati patnīḥ nayan namaḥ te ambe iti
aśvam tris tris pariyanti pitṛ vat madhye gaṇānām priyāṇām nidhīnām iti
prakṣāliteṣu mahiṣī aśvam upasaṃviśati ā aham ajānī iti
adhīvāsena pracchādayati svarge loke iti
aśva śiśnam upasthe kurute vṛṣā vājī iti
ud sakthyau iti aśvam yajamānaḥ abhimantrayate
adhvaryu brahma udgātṛ hotṛ kṣattāraḥ kumārī patnībhiḥ saṃvadante daśa ṛcasya dvābhyām dvābhyām haye haye asau iti āmantrya āmantrya
sa anucaryaḥ pratyāhuḥ
anucaryaḥ ekeṣām
mahiṣīm utthāpya puruṣāḥ dadhikrāvṇaḥ iti āhuḥ
tisraḥ patnyaḥ asi pathān kalpayanti aśvasya sūcībhiḥ lauha rājata sauvarṇībhiḥ maṇi saṃkhyābhiḥ gāyatrī triṣṭubh iti dvābhyām dvābhyām rajata suvarṇa sīsābhiḥ vā mantra āmnānāt
sauvarṇa asiḥ aśvaḥ lauhāḥ paryaṅgyāṇām āyasāḥ itareṣām
aśvam viśāsti anuvākena kaḥ tvā chyati iti
medaḥ asya uddharanti vapā arthe
lohitam ca asya śrapayanti
prājāpatya vapānām uttaratas śrapaṇam homaḥ haviṣaḥ ca
prāk vapā homāt hotā adhvaryū ca sadasi saṃvadete catasṛbhiḥ kaḥ svid ekākī iti pūrvavat brahma udgātārau ca pṛcchāmi tvā iti punar pūrvau apareṇa uttaravedim kā svid āsīt iti uttarau ca kati asya iti
yajamānaḥ adhvaryum pṛcchāmi tvā iti
iyam vediḥ iti adhvaryuḥ
sarva hutena mahimnā carati
yaḥ te ahan iti juhoti
atra vā grahaṇam
vapābhiḥ carati
chāga usra meṣāḥ paśu abhidhānāt yathāliṅgam guṇavacanāt codanā śabdasya prakṛtau ca avacanāt
ekaviṃśati pradānān eke anvak cāturmāsya devatāḥ pitṛ traiyambaka punarukta varjam
aindrāgna vaiśvadeva kāyān eke
devatā tantreṇa tu na kāla bhedāt
vapā ante dvitīyena pūrvavat yaḥ te rātrau iti juhoti
śūle aśva śeṣa śrapaṇam sarpaṇa prabhṛti ā paśu āsādanāt kṛtvā
lohitam avadyati gomṛga kaṇṭha aśva śaphayoḥ ayasmaye carau vetasa śākhāsu prājāpatyānām aśvasya vā
sviṣṭakṛt vanaspati antare śūlyam hutvā devatā aśva aṅgebhyaḥ juhoti amuṣmai svāhā iti pratidevatam śāda prabhṛti tvak antebhyaḥ vimukhāt ca parebhyaḥ
mā naḥ mitraḥ iti ca pratyṛcam anuvākābhyām
antyām dyāvāpṛthivīyām
sviṣṭakṛt ante agnibhyaḥ sviṣṭakṛdbhyaḥ svāhā iti lohitam juhoti yathā avattam aśva śaphena vā anuyāja ante ayasmayena patnīsaṃyāja ante imāḥ nu kam iti ca dvipadāḥ
atirātraḥ uttamaḥ
sarvastomaḥ jyotiḥ gauḥ āyuḥ abhijit viśvajit mahāvratam aptoryāmaḥ vā
aptoryāme tiras ahnīyebhyaḥ rātriparyāyaḥ uttamaḥ agniṣṭe prājāpatyau ca
avabhṛtheṣṭi ante apsu magnasya piṅgala khalati viklidha śuklasya mūrdhani juhoti jumbakāya svāhā iti
utkrānte yajamāne pāpa kṛtaḥ abhyavayanti a caritvā vratāni
aśvamedha pūta ākhyāḥ te
nānā avabhṛthāni vā
kumbha upamāraṇa antam pūrvayoḥ śeṣe dīkṣā vrata abhāvāt
sarvam vā śruteḥ
ekaviṃśatiḥ anūbandhyāḥ
udavasānīyā ante bhāryā dadāti yathā saṃvādam sa anucarīḥ kumārīm pālāgalīm ca adhvaryave anucarīḥ vā phala adhikārāt itarāsām an ārabhya tvāt ca
dvādaśa aham āgneyaḥ puroḍāśaḥ brahmaudanaḥ vā
pratyṛtu paśūn ālabhate ṣaṭ ṣaṭ vasanta ādi āgneyān aindrān pārjanyān mārutān vā maitrāvaruṇān aindra vaiṣṇavān aindrābārhaspatyān
puruṣamedhaḥ trayoviṃśati dīkṣaḥ atiṣṭhā kāmasya
brāhmaṇa rājanyayoḥ
agniṣṭomau antareṇa atirātraḥ ukthya pakṣaḥ
yūpa ekādaśinī bhavati
tāvantaḥ agnīṣomīyāḥ
paśūn upākariṣyan atirātre deva savitar iti pratyṛcam tisraḥ juhoti aikādaśinān upākṛtya brāhmaṇa ādīn ca
niyojana kāle aṣṭācatvāriṃśatam ādyān agniṣṭhe itareṣu ekādaśa ekādaśa dvitīyā ucchrite śeṣān
niyuktān brahmā abhiṣṭauti hotṛ vat anuvākena sahasra śīrṣā iti
kapiñjala ādi vat utsṛjanti brāhmaṇa ādīn
sviṣṭakṛt vanaspati antare puruṣa devatābhyaḥ juhoti
sa puruṣam aśvamedha vat dakṣiṇā sarva svam brāhmaṇasya
pratidevatam tisraḥ tisraḥ anūbandhyāḥ pañca uttamāyām
traidhātavī ante samārohya ātman agnī sūryam upasthāya adbhyaḥ saṃbhṛtaḥ iti anuvākena an apekṣamāṇaḥ araṇyam gatvā na pratyeyāt grāme vā vivatsan araṇyoḥ
sarvamedhaḥ sarva kāmasya
daśa rātraḥ
agniḥ uttamaḥ
agniṣṭut trayaḥ ukthyāḥ indrastut sūryastut vaiśvadevastut vājapeyaḥ aptoryāmaḥ
sarvam asmin ālabhate
avapākānām tvacaḥ juhoti oṣadhi vanaspatīnām saṃvraścam
annam annam juhoti vapā ante tṛtīyasavane ca huteṣu haviḥṣu
āśvamedhikam madhyamam vrata sthāne pauruṣamedhikam vājapeyasya
triṇava trayastriṃśau ukthyau
atirātraḥ viśvajit
puruṣamedha vat dakṣiṇā sa bhūmi
pitṛ medhaḥ saṃvatsara asmṛtau ayugmeṣu vā ekanakṣatre amāvāsyāyām nidāgha śarad māgheṣu
yāvantaḥ dhuviṣyantaḥ syuḥ tāvataḥ kumbhān ādāya chattrāṇi ca aparimitāni śarīrāṇi grāma samīpam āhṛtya kumbhena talpe kṛtvā ahata pakṣeṇa paritatya āyaseṣu vādyamāneṣu vīṇāyām ca uddhatāyām amātyāḥ tris tris parikrāmanti uttarīyaiḥ upavājanaiḥ vā upavājayantaḥ striyaḥ vā
pūrvarātra madhya apararātreṣu ca
viphalpha annam ahar etat nṛtta gīta vāditravat ca
annam asmai upaharanti eke
upavyuṣasam sa śarīrāḥ dakṣiṇā gacchanti yathā kurvataḥ abhyudiyāt sūryaḥ
kakṣe avatāpini ūṣare udak pravaṇe same vā
dakṣiṇā pravaṇe eke
adarśanāt grāmāt ārāt pathaḥ nyagrodha aśvattha tilvaka haridru sphūrjaka bibhīdaka pāpanāmabhyaḥ ca
citi vat ca
śamvati kamvati vā
citram paścāt
tad abhāve udakam uttaratas vā
karṣū vīriṇavati
grāmataḥ tejanīm ucchritya na nyasyet
gṛheṣu ucchrayet
diś srakti puruṣa mātram mimīte uttaratas pṛthu paścāt ca
vihṛtya sraktiṣu śaṅkūn āhanti pālāśam purastāt śāmīla vāraṇa dehaśaṅkūn anyāsu
apasalavi sṛṣṭayā rajjvā paritatya apa itas yantu iti palāśa śākhayā vyudūhati
dakṣiṇā śākhām nirasya pariśridbhiḥ pariśrayati pūrvavat aparimitābhiḥ
audumbara sīre uttaratas vā ṣaḍgave yujyamāne yuṅkta iti saṃpreṣya savitā te iti japati
anurajju catasraḥ sītāḥ kṛṣati vāyuḥ punātu iti pratimantram uttaratas pratīcīm prathamām aparimitāḥ madhye tūṣṇīm
anaḍuhaḥ vimucya vimucyantām iti dakṣiṇā sīram nirasya aśvatthe vaḥ iti sarva auṣadham vapati
savitā te iti śarīrāṇi nivapati madhye
tūṣṇīm anyaḥ kumbham ākṣṇauti dakṣiṇā an avānan sṛtvā
pratyāgate param mṛtyo iti japati
śam vātaḥ iti yathāṅgam kalpayitvā iṣṭakām nidadhāti madhye tūṣṇīm pratidiśam anteṣu parācīḥ tisraḥ tisraḥ alakṣaṇāḥ pāda mātrīḥ
pradarāt purīṣam āhṛtya parikṛṣya vā sarvatas a purastāt
śarkarāḥ an agni citaḥ
ūrdhva pramāṇam āsyam brāhmaṇasya uraḥ kṣatriyasya ūrdhva bāhu vā ūrū vaiśyasya upasthaḥ striyāḥ jānu śūdrasya
sarveṣām vā adhojānu
avakābhiḥ kuśaiḥ ca pracchādya parikṛṣṭam ced yavān vapet
dakṣiṇatas kuṭile karṣū khātvā kṣīra udakābhyām pūrayanti sapta uttaratas prācīḥ udakasya
trīn trīn āvapanti aśmanaḥ
adhi adhi gacchanti aśmanvatīḥ iti
apa agham iti apāmārgaiḥ apamṛjate
su mitrayā naḥ iti snātvā ahata vāsasaḥ anaḍuh puccham anvārabhya anaḍvāham iti ud vayam iti āgacchanti
grāma śmaśāna antare maryādā loṣṭam nidadhāti imam jīvebhyaḥ iti
āñjana abhyañjane kṛtvā aupāsanam paristīrya vāraṇān paridhīn paridhāya vāraṇena sruveṇa ekām āhutim juhoti agne āyūṃṣi āyuṣmān agne iti
atha eṣām paridām vadati pari ime gām aneṣata iti
advāreṇa aupāsanam nirasyati kravya adam iti
iha eva ayam iti japati
āsandī sa upadhānā dakṣiṇā anaḍvān yavāḥ ca
sarvam purāṇam
bhūyasīḥ ca icchan
