atha agnim praṇeṣyan prāñc udañcam pravaṇam abhyukṣya sthaṇḍilam lakṣaṇam kuryāt madhye prāñcam rekhām ullikhya udañcam ca saṃhitām paścāt tisraḥ madhye prācyaḥ
abhyukṣya agnim pratiṣṭhāpayet bhūḥ bhuvaḥ svar iti
lakṣaṇa āvṛt eṣā sarvatra
atha atas pākayajñān vyākhyāsyāmaḥ hutaḥ ahutaḥ prahutaḥ prāśitaḥ iti
teṣām eka agnau homaḥ
nitye yajñopavīta udaka ācamane
darśa pūrṇamāsa tantrāḥ
svatantrāḥ _
dakṣiṇatas agneḥ pūrṇa pātram upanidadhāti sruvam ca apām pūrṇam
uttaratas agneḥ idhmābarhiḥ devasya tvā savituḥ prasave aśvinoḥ bāhubhyām pūṣṇaḥ hastābhyām prokṣāmi iti prokṣitam upakﾱptam bhavati sakṛt yajuṣā dvis tūṣṇīm
khādiraḥ pālāśaḥ vā idhmaḥ
tad alābhe vibhītaka tilvaka bādhaka nimba rājavṛkṣa śalmali aralu dadhittha kovidāra śleṣmātaka varjam sarva vanaspatīnām idhmaḥ
kuśa alābhe śūkatṛṇa śara śīrya balbaja mutava nala śuṇṭha varjam sarva tṛṇāni
śuklāḥ sumanasaḥ
tāsām alābhe japā rūpakā kutthā bhaṇḍī kuraṇḍaka varjam gandhavatyaḥ _ sarva varṇāḥ
catasraḥ ājya prakṛtayaḥ bhavanti ūdhanyam _ vāhyam _ dadhi _ payaḥ _
paścāt agneḥ ācamanam
tris ācāmet
dvis parimṛjet
sakṛt upaspṛśet
pādau abhyukṣya śiraḥ ca śīrṣaṇyān prāṇān upaspṛśet
apaḥ upaspṛśya paścāt agneḥ upasamāhitasya upaviśya dakṣiṇena pāṇinā bhūmim ārabhya japati idam bhūmyāḥ bhajāmahe idam bhadram su maṅgalam _ sapatnān bādhasva anyeṣām vinda te dhanam iti
vasu antam rātriḥ ced
imam stomyena tṛcena agnim parisamūhet ādyayā _ tris
prastaram upasaṃgṛhya pratidiśam paristṛṇāti dakṣiṇa purastāt upakramya agraiḥ mūlāni chādayan
paścāt _ upastīrya ulapa rājibhyām upaharet
dakṣiṇa uttaraḥ saṃdhiḥ
prastarāt pavitre gṛhṇāti prādeśamātre same apraśīrṇāgre anantargarbhe
aṅguṣṭhenopakaniṣṭhikayā ca dhārayann anakhena chinatti pavitre stho vaiṣṇavyāviti
trir ūrdhvam adbhir anumārjayed viṣṇor manasā pūte stha iti sakṛd yajuṣā dvistūṣṇīm
pātrasyopariṣṭāt pavitre dhārayann ājyam āsicyottareṇāgnim aṅgārānnirūhya teṣvadhiśrityāvadyotya darbhataruṇābhyāṃ pratyasya triḥ paryagni kṛtvodagudvāsya pratyūhyāṅgārān udagagrābhyāṃ pavitrābhyāṃ trir utpunātyājyaṃ ca haviśca praṇītāśca sruvaṃ ca devastvā savitotpunātvacchidreṇa pavitreṇa vasoḥ sūryasya raśmibhir iti
devo va iti praṇītāḥ
punar āhāram ājyasya
sakṛd yajuṣā dvistūṣṇīm
uttarato 'gneḥ praṇītāḥ praṇīya darbhaiḥ pracchādya dakṣiṇato 'gneḥ prastaraṃ nidhāya prastarasyopariṣṭāt pavitre nidhāya virūpākṣaṃ japaty oṃ tapaśca tejaśca satyaṃ cātmā ca dhṛtiśca dharmaśca sattvaṃ ca tyāgaśca brahmā ca brahma ca tāni prapadye tāni mām avantu bhūr bhuvaḥ svar oṃ mahāntam ātmānam adhyārohāmi virūpākṣo 'si dantāñjistasya te śayyā parṇe gṛhā antarikṣe te vimitaṃ hiraṇmayaṃ tad devānāṃ hṛdayānyayasmaye kumbhe antaḥ saṃnihitāni tāni balabhūśca baladhā ca rakṣa ṇo mā pramadaḥ satyaṃ te dvādaśa putrāste tvā saṃvatsare saṃvatsare kāmapreṇa yajñena yājayitvā punar brahmacaryam upayanti tvaṃ devānāṃ brāhmaṇo 'syahaṃ manuṣyāṇāṃ brāhmaṇo vai brāhmaṇam upadhāvati taṃ tvopadhāvāmi japantaṃ mā mā pratijāpsīr juhvantaṃ mā mā pratihauṣīḥ kurvantaṃ mā mā pratikārṣīstvāṃ prapadye tvayā prasūta idaṃ karma kariṣyāmi tanme samṛdhyatāṃ virūpākṣāya dantāñjaye brahmaṇaḥ putrāya jyeṣṭhāya śreṣṭhāyāmoghāya karmādhipataye nama iti
sruvam praṇītāsu praṇīya niṣṭapya darbhaiḥ saṃmṛjya sammārgān abhyukṣya agnau ādhāya dakṣiṇam jānu ācya amedhyam _ kiṃcid ājye avapadyeta ghuṇaḥ tryambakā makṣikā pipīlikā iti ā pañcabhyaḥ uddhṛtya abhyukṣya utpūya juhuyāt
paridhīn paridadhāti madhyamam sthavīyasam paścāt dīrgham madhyamam dakṣiṇatas kanīyasam uttaratas saṃspṛṣṭān
dakṣiṇatas agneḥ apām kośam ninayati adite anumanyasva iti anumate anumanyasva iti paścāt sarasvante anumanyasva iti uttaratas
devaiḥ savitar prasuva iti tris pradakṣiṇam agnim pariṣiñcan devaiḥ savitar prasuva yajñam prasuva yajñapatim bhagāya divyaḥ gandharvaḥ keta pūḥ ketam naḥ punātu vācaspatiḥ vācam naḥ svadatu iti sakṛt yajuṣā dvis tūṣṇīm atha idhmam ādāya sruveṇa ājyam gṛhītvā abhighārya agnau abhyādadhāti ayam te idhmaḥ ātmā jātavedaḥ tena vardhasva ca idhyasva ca inddhi vardhaya ca asmān prajayā paśubhiḥ brahmavarcasena annādyena samedhaya _ iti
manasā āghārau juhoti saṃtatam akṣṇayā prajāpataye _ iti uttaram paridhi saṃdhim anvavahṛtya sruvam indrāya _ iti dakṣiṇam paridhi saṃdhim anvavahṛtya
āghārau hutvā ājya bhāgau juhoti agnaye _ iti uttaratas somāya _ iti dakṣiṇatas
tau antareṇa āhuti lokaḥ bhūḥ _ bhuvaḥ _ svar _ bhūḥ bhuvaḥ svar svāhā iti
agnaye agnīṣomābhyām iti paurṇamāsyām
agnaye indra agnibhyām iti amāvāsyāyām
uttarapūrvām āhutim juhoti an abhijuhvat āhuti āhutim pratyañcam sauviṣṭakṛta sthānāt
nityaḥ agniḥ purastāt sviṣṭakṛt ante anyatra vapā homa ājya homābhyām
na sviṣṭakṛtam pratyabhighārayati
sruve sakṛt ājyam upastṛṇāti dvis haviṣaḥ avadyati sakṛt ājyena abhighārya pratyabhighārayati aṅguṣṭhena aṅgulibhyām ca māṃsa saṃhitābhyām
dvis haviṣaḥ avadyati dvis ājyena abhighārya pratyabhighārayati jāmadagnyānām
tat hi pañcāvattam bhavati aṅgulyā tṛṇa kūrcena _
eṣā homa āvṛt sarvatra
sapavitraṃ prastaram ādatte tasyāgrāṇi sruve 'nakti divyaṅkṣveti
madhyam ājye 'ntarikṣe 'ṅkṣveti
mūlāni haviṣi pṛthivyām aṅkṣveti
prastarāt tṛṇaṃ nirasyatyāyuṣe tveti
prastaram agnāvanupraharatyagnaye 'numataye svāheti
paścāt tṛṇam anupraharati dviṣantaṃ me 'bhidhehi taṃ caiva pradaha svāheti
ghṛtenāktāḥ samidha ādadhāti samṛddhyai svāheti
bhūmim ārabhya śīrṣaṇyān prāṇān upaspṛśet
apa upaspṛśya dvādaśa prāyaścittāhutīr juhotyākūtyai svāhā
kāmāya svāhā
samṛddhyai svāhā
ṛcā stomaṃ samardhaya gāyatreṇa rathaṃtaraṃ bṛhad gāyatravartani svāhā
ud u tyaṃ jātavedasaṃ devaṃ vahanti ketavaḥ
dṛśe viśvāya sūryaṃ svāhā
citraṃ devānām udagād anīkaṃ cakṣur mitrasya varuṇasyāgneḥ
āprā dyāvāpṛthivī antarikṣaṃ sūrya ātmā jagatastasthuṣaśca svāhā
ud vayaṃ tamasas pari svaḥ paśyanto jyotir uttaram
devaṃ devatrā sūryam aganma jyotir uttamaṃ svāhā
prajāpate na tvad etānyanyo viśvā jātāni pari tā babhūva
yatkāmāste juhumastanno 'stu vayaṃ syāma patayo rayīṇāṃ svāhā
bhūḥ svāhā
bhuvaḥ svāhā
svaḥ svāhā
bhūr bhuvaḥ svaḥ svāheti
athāstīrṇān darbhān ānīya praṇītānāṃ ca sruvasya copariṣṭāt kṛtvāpasrāvayañ japati sad asi sanme bhūyāḥ sarvam asi sarvaṃ me bhūyāḥ pūrṇam asi pūrṇaṃ me bhūyā akṣitam asi mā me kṣeṣṭhā iti
pratidiśam apa utsiñcati prācyāṃ diśi devā ṛtvijo mārjayantām iti prācīnāvītī dakṣiṇasyāṃ diśi māsāḥ pitaro mārjayantām iti yajñopavītī bhūtvāpa upaspṛśya pratīcyāṃ diśi gṛhāḥ paśavo mārjayantām ityudīcyāṃ diśyāpa oṣadhayo vanaspatayo mārjayantām ityūrdhvāyāṃ diśi yajñaḥ saṃvatsaro yajñapatir mārjayantām iti
samudraṃ vaḥ prahiṇomīty apo ninīya samudraṃ vaḥ prahiṇomyakṣitāḥ svāṃ yonim api gacchata
ariṣṭā asmākaṃ vīrāḥ santu mā parāseci naḥ svam iti
yad apsu te sarasvatītyaṅguṣṭhenopakaniṣṭhikayā cākṣiṇī vimṛjed yad apsu te sarasvati goṣvaśveṣu yanmadhu
tena me vājinīvati mukham aṅdhi sarasvatīti
darbhān paridhīṃścāgnāvādhāya vāmadevyena śāntiṃ kṛtvā triḥ paryukṣet sahaviṣkaṃ pradakṣiṇam anvamaṃsthāḥ prāsāvīr iti mantrān saṃnamayet pūrṇapātram upanihitaṃ sā dakṣiṇā yathāśraddhadakṣiṇāḥ pākayajñāḥ pūrṇapātraṃ vā
puṃsavanaṃ tṛtīye māsyanyatra gṛṣṭeḥ
ghṛte caruṃ śrapayitvā pṛṣadājyaṃ vā sthālīpākavat saṃskṛtya puruṣasūktena juhuyāt
māṣau ca yavaṃ ca pulliṅgaṃ kṛtvā dadhidrapsenaināṃ prāśayet prajāpatiḥ puruṣaḥ parameṣṭhī sa me putraṃ dadātvāyuṣmantaṃ yaśasvinaṃ saha patyā jīvasūr bhūyāsam iti
nyagrodhaśuṅgaṃ phalābhyām upahitaṃ śuklaraktābhyāṃ sūtrābhyāṃ grathitvā kaṇṭhe dhārayet
dhruvakumārāyetyācakṣate
vāso dakṣiṇā
athāto nāndīmukhebhyaḥ pitṛbhyaḥ pūrvedyur vyākhyāsyāmaḥ
āpūryamāṇapakṣe puṇye nakṣatre śvaḥ kariṣyāmīti śvo bhūte vānnaṃ saṃskṛtya śucīn śrotriyān brāhmaṇān anumantrayate
śuciḥ śuklam anārdram ācchādya yajñopavītī
apa ācamya catuḥśuklān balīn harati dadhi taṇḍulāḥ surabhi śuklāḥ sumanasa iti
agnyāyatane prāgagrān darbhān saṃstīryāgnaye somāya prajāpataye viśvebhyo devebhya ṛṣibhyo bhūtebhyaḥ pitṛbhyaḥ sarvābhyo devatābhyo nama iti
haviṣyam annaṃ brāhmaṇebhyaḥ pradāya dadhnā
māṣamatsyamāṃsabhakṣyāśanair ityaparam
atha catuṣṭayam ādāya vrīhiyavapuṣpasarṣapāṇīti saha tair evodakumbham ādāya manaḥ samādhīyatāṃ prasīdantu bhavanta ityuktvā sapraṇavaṃ nāndīmukhāḥ pitaraḥ prīyantām ityevam
yathārtham itare pratibrūyuḥ
sīmantonnayanaṃ caturthe māsi ṣaṣṭhe 'ṣṭame vā pūrvapakṣe puṇye nakṣatre hastottarābhir vā kuryāt
tilamudgamiśraṃ sthālīpākaṃ śrapayitvānvārabdhāyāṃ juhuyānmahāvyāhṛtibhir hutvā prājāpatyayā ca
athaināṃ paścād agner bhadrapīṭha upaveśyairakāyāṃ vāhatottarāyāṃ tasyai triḥ śuklayā śalalyā prāṇasaṃmitaṃ sīmantaṃ kuryāc chuklenā mūrdhnaḥ prāṇāya tvāpānāya tvā vyānāya tveti
athāsyā dakṣiṇaṃ keśāntaṃ sragbhir alaṃkṛtya tathottaraṃ hiraṇyavatīnām apāṃ kāṃsyaṃ pūrayitvā tatrainām avekṣayan pṛccheddhiṃ bhūr bhuvaḥ svaḥ kiṃ paśyasīti
parā pratyāha prajāṃ paśūn saubhāgyaṃ mahyaṃ dīrgham āyuḥ patyur iti
vāso dakṣiṇā hiraṇyaṃ vā
kumāre jāte jātakarma
prāk stanaprāśanād vrīhiṃ ca yavaṃ ca jātarūpeṇāvaghṛṣyedam annam iti prāśayed idam annam ayaṃ rasa idaṃ prāṇenāmṛtaṃ saha pṛthivī te mātā dyauḥ pitā jīvāhi śaradaḥ śataṃ paśyāhi śaradaḥ śatam iti
athainam abhimantrayate 'ṅgādaṅgāt sambhavasi hṛdayād adhi jāyase
ātmā vai putranāmāsi sa jīva śaradaḥ śataṃ paśyāhi śaradaḥ śatam iti
athainaṃ paridadātyahne tvā paridadāmy ahastvā rātryai paridadātu rātris tvāhorātrābhyāṃ paridadātv ahorātrau tvārdhamāsebhyaḥ paridattām ardhamāsāstvā māsebhyaḥ paridadatu māsāstvartubhyaḥ paridadatv ṛtavastvā saṃvatsarāya paridadatu saṃvatsarastvā jarāyai mṛtyave paridadātviti
ko 'si katamo 'sītyāha saṃ māsaṃ praviśāsāviti
athāsya guhyaṃ nāma dadāti vedo 'sīti
athāsya mūrdhānam upajighratyaśmā bhava paraśur bhava hiraṇyam astṛtaṃ bhava paśūnāṃ tvā hiṃkāreṇābhijighrāmīti
evam eva pravāsād etya putrāṇāṃ mūrdhānam upajighrati
phalīkaraṇamiśrān sarṣapān daśarātram agnau juhuyāt śaṇḍāyeti dvābhyāṃ śaṇḍāya markāyopavīrāya śauṇḍikera ulūkhalo malimluco duṇāśi cyavano naśyatād itaḥ svāhā
ālikhan vilikhann animiṣan kiṃvadanta upaśrutir aryamṇaḥ kumbhī śatruḥ pātrapāṇir nipuṇahāntrīmukhaḥ sarṣapāruṇo naśyatād itaḥ svāheti
daśarātraṃ dampatī sūtakau bhavataḥ
tasyānte snātvotthānam
athāto nāmakarma
pūrvapakṣe puṇye nakṣatre dvādaśyāṃ vā pitā nāma kuryād ācāryo vā
tam ahatena vāsasā samanuparigṛhya pitāṅkenāsīta
tasya nāmadheyaṃ dadyād dvyakṣaraṃ caturakṣaraṃ vā ghoṣavadādy antarantastham
anunakṣatram anudaivatam anunāmātaddhitam ākārāntaṃ striyai
yathārthaṃ vā
kumārayajñeṣu ca nakṣatraṃ nakṣatradaivataṃ tithim iti yajate
aṣṭāvanyā juṣṭā devatā yajate 'gnidhanvantariprajāpatim indraṃ vasūn rudrān ādityān viśvān devān ityetāsu sviṣṭāsu sarvā devatā abhīṣṭā bhavanti
athātaḥ prāśanakarma
pūrvapakṣe puṇye nakṣatre brāhmaṇān bhojayitvā haviṣyam annaṃ prāśayed annapate 'nnasya no dehy anamīvasya śuṣmiṇaḥ
pra pradātāraṃ tāriṣa ūrjaṃ no dhehi dvipade śaṃ catuṣpada iti
tṛtīye saṃvatsare jaṭāḥ kurvīta
garbhatṛtīya ityeke
udagayane pūrvapakṣe puṇye nakṣatre brāhmaṇān svasti vācyāparāhṇe 'gniṃ praṇayitvā dakṣiṇato 'gneścatvāri pūrṇapātrāṇi nidadhyād vrīhiyavānām abhitaḥ
madhye tilamāṣāṇām
ācāntodake 'nvārabdhe juhuyāt
mahāvyāhṛtibhir hutvā virūpākṣeṇātra pañcamīṃ juhoti
sarvauṣadhībhi sphāṇṭam udakam ānayanti
vrīhiyavāstilamāṣā ityetat sarvauṣadham
āyam agāt savitā kṣureṇeti kṣuram ādatta āyam agāt savitā kṣureṇa viśvair devair anumato marudbhiḥ
sa naḥ śivo bhavatu viśvakarmā yūyaṃ pāta svastibhiḥ sadā na iti
uṣṇena vāya udakenehītyudakam ādatta uṣṇena vāya udakenehyaditiḥ keśān vapatviti
āpa undantu jīvasa iti dakṣiṇaṃ keśāntam abhyundyād āpa undantu jīvase dīrghāyuṣṭvāya varcasa iti
tasmiṃstisro darbhapiñjūlīr upadadhātyekāṃ vā
dhārayatu prajāpatir iti dhārayed dhārayatu prajāpatiḥ punaḥ punaḥ suvaptavā iti
ūrdhvaṃ trir ādarśena spṛṣṭvā yena dhāteti kṣureṇa chindyād yena dhātā bṛhaspater agner indrasya cāyuṣe 'vapat
tena ta āyuṣe vapāmi suślokyāya svastaya iti yena tat prajāpatir marudbhyo gṛhamedhibhyo 'vapat
tena ta āyuṣe vapāmi suślokyāya svastaya iti
yena bhūyaś carāty ayaṃ jyok ca paśyāti sūryam
tena ta āyuṣe vapāmi suślokyāya svastaya ityevaṃ paścāt
tathottarataḥ
pratimantraṃ keśāṃśca darbhapiñjūlīśeṣāṃścānaḍuhe gomaye 'bhūmispṛṣṭe nidadhyād brāhmaṇasya purastāt paścād itarayor varṇayoḥ
yat kṣureṇeti nāpitāya kṣuraṃ prayacched yat kṣureṇa mamlā vaptrā vapasi nāpitāṅgāni śuddhāni kurvāyur varco mā hiṃsīr nāpiteti
yathaiṣāṃ gotrakalpaḥ kulakalpo vā
āplute prāyaścittīr juhuyāt
āvṛtaiva striyāḥ kuryād amantram
samantraṃ cet paścājjuhuyāt
athāsya mūrdhānam ārabhya japati triyāyuṣaṃ kaśyapasya jamadagnes triyāyuṣaṃ yad devānāṃ triyāyuṣaṃ tat te astu triyāyuṣam iti
dhānyapalvale goṣṭhe vā keśānnikhanet
kuśalīkartā pūrṇapātrāṇi haret
gaur dakṣiṇā
saptame brāhmaṇam upanayīta pañcame brahmavarcasakāmaṃ navame tvāyuṣkāmam ekādaśe kṣatriyaṃ dvādaśe vaiśyam
nāti ṣoḍaśam upanayīta
prasṛṣṭavṛṣaṇo hyeṣa vṛṣalībhūto bhavatīti
tata enaṃ snātam alaṃkṛtam āktākṣaṃ kṛtanāpitakṛtyam ānayanti
tam ahatena vāsasā paridadhīta parīmaṃ someti yathāvarṇam
parīmaṃ soma brahmaṇā mahe śrotrāya dadhmasi
yathemaṃ jarimā ṇa yāj jyok śrotre adhi jāgarāj jīvāhi śaradaḥ śataṃ paśyāhi śaradaḥ śatam iti
parīmam indra brahmaṇā mahe rāṣṭrāya dadhmasi
yathemaṃ jarimā ṇa yāj jyok poṣe adhi jāgarāj jīvāhi śaradaḥ śataṃ paśyāhi śaradaḥ śatam iti
athainaṃ paścād agneḥ prāṅmukham upaveśya yajñopavītinam ācārya ācāmayati
ācāntam utthāpyottarato 'gneḥ prāco darbhān āstīrya teṣvakṣatam aśmānam atyādhāya tatrainaṃ dakṣiṇena pādenāśmānam adhiṣṭhāpayed imam aśmānam ārohāśmeva tvaṃ sthiro bhava dviṣantam apabādhasva mā ca tvā dviṣato vadhīd iti
athainaṃ paścād agneḥ prāṅmukham upaveśyottarata ācāryo 'nvārabdhe juhuyānmahāvyāhṛtibhir hutvā devāhutibhiśca
saṃpātam āsye bhūr ṛcaḥ svāheti pratimantram
bhūr ṛcaḥ svāhā bhuvo yajūṃṣi svāhā svaḥ sāmāni svāheti
prāśitam ācāntam utthāpya namo vātāyetyenaṃ pradakṣiṇam agniṃ pariṇayennamo vātāya namo astvagnaye namaḥ pṛthivyai nama oṣadhībhyo namo vo 'dṛṣṭāya bṛhate karomīti
adhigantar adhigaccha
pradātaḥ prayacchāsāvamuṣmai vedam iti
athainaṃ paścād agneḥ prāṅmukham avasthāpya purastād ācāryaḥ pratyaṅmukhaḥ
tāvañjalī kurutaḥ
uttarata ācāryaḥ
tam anyo 'dbhiḥ pūrayet
nisrāveṇetarasya pūraṇam
athainaṃ saṃśāsti brahmacaryam agām upa mā nayasveti
ko nāmāsīti
asāviti nāmadheyaṃ dadyāt
tatrācāryo japati hiṃ bhūr bhuvaḥ svar āgantrā samaganmahi pra su martyaṃ yuyotana
ariṣṭāḥ saṃcaremahi svasti caratād ayam iti
athāsya dakṣiṇena hastena dakṣiṇaṃ hastaṃ gṛhṇātīndraste hastam agrabhīd dhātā hastam agrabhīt pūṣā hastam agrabhīt savitā hastam agrabhīd aryamā hastam agrabhīnmitrastvam asi dharmaṇāgnir ācāryastaveti
prāṇānāṃ granthir asīti nābhideśam ārabhya japati prāṇānāṃ granthir asi mā visrasāmṛta mṛtyor antaraṃ kurviti
dakṣiṇam aṃsam anvavamṛśya mayi vrata iti hṛdayadeśam ārabhya japati mayi vrate hṛdayaṃ te astu mama cittam anu cittaṃ te astu
mama vācam ekavrato juṣasva bṛhaspatistvā niyunaktu mayīti
athainaṃ paridadātyagnaye tvā paridadāmi vāyave tvā paridadāmi devāya tvā savitre paridadāmyadbhyastvauṣadhībhyaḥ paridadāmi sarvebhyastvā devebhyaḥ paridadāmi sarvebhyastvā bhūtebhyaḥ paridadāmyariṣṭyā iti
athainaṃ saṃśāsti brahmacāryasi samidha ādhehy apo 'śāna karma kuru mā divā svāpsīr iti
agnaye samidham āhārṣam iti ghṛtenāktāḥ samidha ādadhāti
agnaye samidham āhārṣaṃ bṛhate jātavedase
yathā tvam agne samidhā samidhyasa evam aham āyuṣā varcasā tejasā sanyā medhayā prajñayā prajayā paśubhir brahmavarcasenānnādyena dhanena samedhiṣīya svāhā
apsarāsu yā medhā gandharveṣu ca yanmanaḥ
daivī medhā manuṣyajā sā māṃ medhā surabhir juṣatāṃ svāhā
bhūḥ svāhā bhuvaḥ svāhā svaḥ svāhā bhūr bhuvaḥ svaḥ svāheti
iyaṃ duruktād iti mekhalām ābadhnīta iyaṃ duruktāt paribādhamānā varṇaṃ pavitraṃ punatī ma āgāt
prāṇāpānābhyāṃ balam ābharantī svasā devī subhagā mekhaleyam
ṛtasya goptrī tapasaḥ paraspī ghnatī rakṣaḥ sahamānā arātīḥ
sā mā samantād abhiparyehi bhadre bhartāraste mekhale mā riṣāmeti
mauñjīṃ brāhmaṇasya maurvīṃ rājanyasya muñjamiśrāṃ tāmalīṃ vaiśyasya mauñjīṃ vā sarveṣām
atha paridhānāni
kṣaumaṃ vā śāṇaṃ vāntaraṃ brāhmaṇasyaiṇeyam uttaraṃ rauravaṃ rājanyasyājaṃ vaiśyasyaiṇeyaṃ vā sarveṣām
svastyayano 'sīti daṇḍaṃ prayacchet prāṇasaṃmitam
pālāśaṃ brāhmaṇasya bailvaṃ brahmavarcasakāmasya naiyagrodhaṃ rājanyasyaudumbaraṃ vaiśyasya pālāśaṃ vā sarveṣām
mātaraṃ prathamaṃ bhikṣetāthānyāḥ suhṛdaḥ
bhavatpūrvayā brāhmaṇo bhikṣeta bhavati bhikṣāṃ dehīti
bhavanmadhyamayā rājanyo bhikṣāṃ bhavati dehīti
bhavadantyayā vaiśyo dehi bhikṣāṃ bhavatīti
kṣāṃ ca hiṃ ca na vardhayet
bhavatpūrvayā vā sarve
prāyaścittaṃ ced utpadyeta jīvā stha jīvayata metyenam apa ācāmayejjīvā stha jīvayata māpo nāma sthāmṛtā nāma stha svadhā nāma stha tāsāṃ vo bhukṣiṣīya sumatau mā dhatta śivā me bhavata namo vo 'stu mā mā hiṃsiṣṭeti
bhaikṣam upanyāhṛtam
ūrdhvaṃ trirātrāt sāvitrīṃ prabrūyāt tad ahar vā
paścād agneḥ paccho 'rdharcaśaḥ sarvām ityanūcya vedam ārabhyāgne vratapata iti ghṛtenāktāḥ samidha ādadhāti
agne vratapate vrataṃ cariṣyāmi tacchakeyaṃ tanme rādhyatāṃ svāhā
vāyo vratapate vrataṃ cariṣyāmi tacchakeyaṃ tanme rādhyatāṃ svāhā
āditya vratapate vrataṃ cariṣyāmi tacchakeyaṃ tanme rādhyatāṃ svāhā
vratānāṃ vratapate vrataṃ cariṣyāmi tacchakeyaṃ tanme rādhyatāṃ svāheti
tad etad vratādeśanaṃ sarvatra
vratasamāptāvagne vratapate vratam acāriṣaṃ tad aśakaṃ tanme 'rādhi svāheti mantrān saṃnamayet
athainaṃ saṃśāsti brahmacāryācāryādhīnaḥ praśānto 'dhaḥśāyī daṇḍamekhalājinajaṭādhārī stryanṛtamadhumāṃsagandhamālyavarjī bhaveti trirātram akṣārālavaṇāśī
ūrdhvaṃ trirātrāt prācīṃ vodīcīṃ vā diśam upaniṣkramya palāśaṃ gatvā vyāhṛtibhir abhyajya sthālīpākeneṣṭvā yajñopavītaṃ daṇḍam ityudasya pratyeyāt
gaur dakṣiṇā
sāyaṃ prātar udakānte pūto bhūtvā sapavitro 'dbhir mārjayetāpohiṣṭhīyābhis tisṛbhis tarat sa mandī dhāvatīti catasṛbhir vāmadevyam ante
śucau deśe darbheṣvāsīno darbhān dhārayamāṇaḥ pratyaṅmukho vāgyataḥ saṃdhyāṃ manasā dhyāyed ā nakṣatrāṇām udayāt
uditeṣu nakṣatreṣu trīn prāṇāyāmān dhārayitvā sāvitrīṃ sahasrakṛtva āvartayet
śatakṛtvo vā daśāvaram
athāgnim upatiṣṭhate 'gne tvaṃ no antama iti
atha varuṇam upatiṣṭhate tvaṃ varuṇa uta mitra iti
etayaivāvṛtā prātaḥ prāṅmukhas tiṣṭhann athādityam upatiṣṭhata ud vayaṃ tamasas parīti
atha mitram upatiṣṭhate pra mitrāya prāryamṇa iti
sa yadi sūryābhyuditaḥ sūryābhinimrukto vā taccheṣaṃ sāvitrīṃ manasā dhyāyet
saiva tatra prāyaścittiḥ
śrāvaṇyām upākaraṇam prauṣṭhapadyām _
hastena trīn prāṇāyāmān āyamya ācamya sarve purastājjapam japanti saha naḥ astu saha naḥ bhunaktu saha naḥ vīryavat astu mā vidviṣāmahe sarveṣām naḥ vīryavat astu iti
tebhyaḥ sāvitrīm prabrūyāt yathā upanayane
manasā sāmasāvitrīm ca somam rājānam iti
āditas chandāṃsi adhītya yathārtham akṣata dhānānām dadhinas ca nava āhutīḥ juhoti
ṛṣīn devān chandāṃsi ṛcaḥ yajūṃṣi sāmāni ṛcam sām yajāmahe sadasaspatim adbhutam medhā kāram iti
etāsām eva pūrvābhiḥ ṣaḍbhiḥ pūrvam tarpayet ācāryam ācāryān ca jaiminim talavakāram sātyamugram rāṇāyanam durvāsasam ca bhāgurim gauruṇḍim gaurgulavim bhagavantam aupamanyavam kāraḍim sāvarṇim gārgyam vārṣagaṇyam daivantyam iti etān trayodaśa
dhānāvantam dadhikrāvṇaḥ iti etābhyām abhimantrya havis śeṣam prāśya prāhṇe pradhīyate
āgneye samāpte ajaḥ aindre meṣaḥ gauḥ pāvamāne parvadakṣiṇā
sabrahmacāriṇaḥ ca upasametān bhojayet
sāvitram ahar kāṅkṣante
utsarge ca
pakṣiṇīm rātrim na māṃsam aśnīyāt
na śrāddham na lomāni saṃhārayet
na striyam upeyāt
ṛtau jāyām upeyāt
varṣāśaradikam etat vratam
ardha māsam iti eke
taiṣīm utsargaḥ
vedeṣu yathāsvam viśramantām chandāṃsi catur uttarāṇi śivena naḥ dhyāyantu iti utsṛjya adhyāya anadhyāyau vratāni ca anupālayantaḥ yathāsvam vedam adhīyīran
atas ūrdhvam abhreṣu na adhīyate
gaudānika vrātika aupaniṣadāḥ saṃvatsarāḥ
teṣu sāyam prātar udaka upasparśanam
na an upaspṛśya bhojanam prātar sāyam upaspṛśya ā samidh ādhānāt
araṇyāt samidham āhṛtya ādadhyāt
āditya vrātikaḥ saṃvatsaraḥ
eka vāsāḥ
na yuktam ārohet
ādityam na antardadhīta chattreṇa mahīm āsana śayanābhyām upānadbhyām ca
na ūrdhvam jānuvoḥ apaḥ prasnāyāt anyatra ācārya vacanāt
vrātike vrata parva āditya vrātike śukriyāṇi aupaniṣade upaniṣadam śrāvayet
dvādaśa mahānāmnikāḥ saṃvatsarāḥ nava ṣaṭ trayaḥ iti vikalpāḥ
saṃvatsaram iti eke pitrā _ śrutāḥ mahānāmnyaḥ
saṃvatsaram brahmacaryam caret śukla eka vāsāḥ
vratam tu bhūyaḥ
tiṣṭhet divā atha āsīta naktam
tasya kṛṣṇe bhojana ācchādane bhavate iti eke
śuklam ca eva paridadhyāt rāga doṣāt na kṛṣṇam
sarvāsu apsu upaspṛśet ap uktāḥ śakvaryaḥ iti
nāvā na prasnāyāt
prāṇa saṃśaye tu upaspṛśet ubhayatas
api _ gāḥ pāyayet paśu uktāḥ śakvaryaḥ iti
varṣam na antardadhīta chattreṇa
_ varṣam niṣkrāmet
evam asya carataḥ kāma varṣī parjanyaḥ bhavati
brahmacarya ante eka rātram upoṣitaḥ
araṇyam gatvā śaivala miśrāṇām apām kāṃsam pūrayitvā tam upaveśya samanuparigṛhya nimīlitam tisraḥ stotriyāḥ upagāyet sa purīṣāḥ
ahatena vāsasā mukham asya pariṇahyet pradakṣiṇam
uda pātram dhārayan tiṣṭhet ahar śeṣam
rātrim āsīta vāgyataḥ
śvas bhūte araṇyam gatvā agnim upasamādhāya vatsam upānvānīya vāsaḥ udveṣṭayet
udyamya kāṃsam apaḥ abhivīkṣe iti vīkṣet svar abhivīkṣe iti ādityam jyotiḥ abhivīkṣe iti agnim paśum abhivīkṣe iti vatsam
_ anyāḥ yanti iti apaḥ prasicya vāsaḥ kāṃsam vatsam iti ācāryāya upaharet
sthālīpākāt viśvāmitra indrau mahānāmnīḥ ca yajate
iti ācāryam sa pariṣaṭkam bhojayet
gauḥ dakṣiṇā
dvādaśa varṣāṇi vedabrahmacaryam
jananāt prabhṛtītyeke
yāvadadhyayanaṃ vā
sadā sāye samidādhānam
sāyaṃ prātar bhaikṣacaraṇam
dve trivṛtī varjayet trivṛtaṃ ca maṇiṃ triguṇe copānahau
ṣoḍaśe godānakaraṇam
tat keśāntakaraṇam ityācakṣate
cauḍakaraṇena mantrā vyākhyātāḥ
upanayanena vratadeśanam
na tviha niyuktam ahataṃ vāsaḥ
sarvāṇi lomanakhāni vāpayet
śikhāvarjam ityaudgāhamanir
uptakeśaḥ snāyāt
vanaspater iti vanaspatīnāṃ snānīyena tvacam unmṛdnīte
vanaspatestvag asi śodhani śodhaya mā tāṃ tvābhihare dīrghāyuṣṭvāya varcasa iti
vanaspatīnāṃ gandho 'sīti snātvānulepanena kurute
vanaspatīnāṃ gandho 'si puṇyagandha puṇyaṃ me gandhaṃ kuru devamanuṣyeṣu taṃ tvābhihare dīrghāyuṣṭvāya varcasa iti
vanaspatīnāṃ puṣpam asīti srajam ābadhnīte
vanaspatīnāṃ puṣpam asi puṇyagandha puṇyaṃ me gandhaṃ kuru devamanuṣyeṣu taṃ tvābhihare dīrghāyuṣṭvāya varcasa iti
ādarśo 'sītyādarśa ātmānaṃ vīkṣetādarśo 'sy ā mā dṛśyāsan devamanuṣyā ubhaye śobho 'si śobhāsam ahaṃ devamanuṣyeṣu roco 'si rocāsam ahaṃ devamanuṣyeṣviti
apoddhṛtya srajam ādeśayeta
uktā dharmāḥ saṃvatsareṣu
gaur dakṣiṇā
vedam adhītya vratāni caritvā brāhmaṇaḥ snāsyan sambhārān upakalpayate ahatam vāsaḥ erakām snānam anulepanam sumanasaḥ āñjanam ādarśam ahate vāsasī trivṛtam maṇim vaiṇavam daṇḍam śukle upānahau
nāpitaḥ upakﾱptaḥ uttaratas upatiṣṭhati
erakām āstīrya ahatena vāsasā udañc daśena pracchādya tatra enam prāc mukham upaveśya daṇḍam apsu pādayet dviṣatām vajraḥ asi iti
mekhalām visraṃsayet ud uttamam iti
tām ca eva apsu pādayet
keśāntakaraṇena mantrāḥ vyākhyātāḥ parivāpanam ca
śiraḥ agre vapate tatas śmaśrūṇi tatas itarāṇi aṅgāni anupūrveṇa
keśa śmaśru loma nakhāni aśvatthasya mūle nikhanet udumbarasya _ apahataḥ mama pāpmā iti
śīta uṣṇābhiḥ adbhiḥ hiraṇya antarhitābhiḥ enam snāpayet śivā naḥ śaṃtamā bhava su mṛḍīkā sarasvati mā te vyom saṃdṛśi iti
rohiṇyām snāyāt
prajāpateḥ vai etat nakṣatram
prajāvān bhūyāsam iti
mṛgaśirasi snāyāt
somasya vai etat nakṣatram
soma ijyā mām upanamet iti
tiṣye snāyāt
bṛhaspateḥ vai etat nakṣatram
brahma bṛhaspatiḥ
brahmavarcasī bhūyāsam iti
haste snāyāt
savituḥ vai etat nakṣatram
savitṛ prasūtaḥ bhūyāsam iti
anūrādhāsu snāyāt
mitrasya vai etat nakṣatram
mitrāṇām priyaḥ bhūyāsam iti
śravaṇe snāyāt
viṣṇoḥ vai etat nakṣatram
yajñaḥ vai viṣṇuḥ
yajñaḥ mām upanamet iti
tam ahatena vāsasā paridadhīta _ imam somaiḥ iti
savyam agre akṣi añjīta yaśasā mā iti atha dakṣiṇam
trivṛtam maṇim kaṇṭhe pratimuñcate pālāśam svastyayana kāmaḥ svastyayanaḥ asi iti bailvam brahmavarcasa kāmaḥ brahmavarcasī bhūyāsam iti arkam annādya kāmaḥ arkavān anna ādaḥ bhūyāsam iti
gandharvaḥ asi viśvāvasuḥ saḥ mām pāhi saḥ mām gopāya iti vaiṇavam daṇḍam upādatte
upānahau ādadhīta netre sthaḥ nayatam mām iti
dakṣiṇam agre pratimuñcate
tasya vratāni bhavanti
na a jāta lomnyā upahāsam icchet
varṣati na dhāvet
na upānahau svayam haret
na phalāni svayam pracinvīta
na pratisāyam grāma antaram vrajet na ekaḥ vṛṣalaiḥ saha
na udapānam avekṣet
na vṛkṣam ārohet
na saṃkramam ārohet
na an antardhāya āsīta
na aparayā dvārā prapannam annam aśnīyāt na śuktam na dvis pakvam na paryuṣitam anyatra śāka māṃsa yava piṣṭa anna pṛthuka madhu ghṛtebhyaḥ
na a narmaṇi haset
na nagnaḥ snāyāt
śuktāḥ vācaḥ na bhāṣeta
janavādam kalahān ca varjayet
trayaḥ snātakāḥ bhavanti iti ha sma āha aruṇiḥ gautamaḥ vidyāsnātakaḥ vratasnātakaḥ vidyāvratasnātakaḥ iti
teṣām uttamaḥ śreṣṭhaḥ
tulyau pūrvau
snātvā ācāryam brūyāt madhuparkam me bhavān ānayatu iti
ācārya kalpaḥ vai
tasmai prāc mukhāya āsīnāya madhuparkam āharet viṣṭara pādya arghya ācamanīyāni ekaikam anupūrveṇa
viṣṭaram adhyāste
pādyena pādau prakṣālayate mayi śrīḥ śrayatām iti savyam pādam agre śūdrā _ mayi padyā virāj iti atha dakṣiṇam
mayi varcaḥ iti arghyam pratigṛhṇīyāt
ācamanīyābhiḥ ācāmet
pātra camasam viṣṭara upahitam adhastāt
viṣṭarau saṃhita agrau bhavataḥ
eka viṣṭaraḥ uttaratas
tayoḥ madhye dadhi madhu saṃnihite bhavataḥ
dadhinā _ dadhimanthaḥ
adbhiḥ ced udamanthaḥ
payasā _ payasyaḥ
tam pratigṛhṇīyāt devasya tvā iti
tam pratigṛhya bhūmau pratiṣṭhāpya avaghṛṣya aṅguṣṭhena upakaniṣṭhikayā ca me tvā yaśase annādyāya brahmavarcasāya iti tris prāśnīyāt
śeṣam uttaratas pratigṛhya brāhmaṇāya dadyāt abhyukṣya _ abrāhmaṇāya
garte _ nikhanet
paras svadhiti pāṇiḥ gām dṛṣṭvā ha gauḥ gauḥ iti tām abhimantrayate gauḥ dhenuḥ iti
_ utsṛjata iti brūyāt
kartavyā _ kuruta iti brūyāt
gauḥ dhenuḥ havyā mātā rudrāṇām duhitrī vasūnām svasā ādityānām amṛtasya nābhiḥ pra nu vocam cikituṣe janāya mā gām anāgām aditim vadhiṣṭa pibatu udakam tṛṇāni attu iti
atha ṣaṭ arghya arhāḥ bhavanti ṛtvijaḥ ācāryaḥ snātakaḥ rājā abhiṣiktaḥ priyaḥ sakhiḥ śrotriyaḥ ca iti
tebhyaḥ ātithyam gām kuryāt
tām atithaye iti prokṣet
snātvā mātāpitarau paricaret
tadadhīnaḥ syāt
tābhyām anujñāto jāyāṃ vindetānagnikāṃ samānajātīyām asagotrāṃ mātur asapiṇḍāṃ jyāyasaḥ kanīyasīm
dūtam anumantrayate 'nṛkṣarā ṛjavaḥ santu panthā ebhiḥ sakhāyo yanti no vareyam
sam aryamā saṃ bhago no 'nunīyāt saṃ jāspatyaṃ suyamam astu devā iti
pāṇigrahaṇe 'gnim āhriyamāṇam anumantrayate 'gnir aitu prathamo devatānāṃ so 'syai prajāṃ muñcatu mṛtyupāśāt
tad ayaṃ rājā varuṇo 'numanyatāṃ yatheyaṃ strī pautram aghaṃ na rodād iti
prajvalitam upatiṣṭhata imām agnistrāyatāṃ gārhapatyaḥ prajām asyai nayatu dīrgham āyuḥ
aśūnyopasthā jīvatām astu mātā pautram ānandam abhi prabudhyatām iyam iti
purastād agner brāhmaṇo vāgyataḥ pratyaṅmukha udakumbhaṃ dhārayaṃstiṣṭhet
dakṣiṇato 'gneḥ śamīpalāśamiśrān lājāñchūrpe mātā dhārayet
mātur abhāve tanmātrī
pratyag agner erakāṃ tejanīṃ vānyad vaivaṃjātīyaṃ saṃveṣṭya nidadhyād yathā prasāryamāṇaṃ paścārdhaṃ barhiṣaḥ prāpnoti
athāsyai vāsasī prokṣyānumantrya dadāti yā akṛntann avayan yā atanvata yāśca devīr antām abhito 'dadanta
tāstvā devīr jarasā saṃvyayantv āyuṣmatīdaṃ paridhatsva vāsa iti
tāṃ brūyād imām erakāṃ dakṣiṇena pādenābhijahīti
pra me patiyānaḥ panthāḥ kalpatām iti
ajapatyāṃ svayaṃ japet prāsyā iti
dakṣiṇata erakāyāṃ bhāryām upaveśyottarataḥ patiḥ
ubhāvanvārabheyātām
svayam uccair juhuyājjāyāyām anvārabdhāyām
mahāvyāhṛtibhir hutvā yā tiraścīti saptabhir juhoti
saṃpātaṃ prathamayā mūrdhanyāsiñcet
yā tiraścī nipadyase 'haṃ vidharaṇīti
tāṃ tvā ghṛtasya dhārayā saṃrādhā rādhayāmasi saṃrādhāyai svāhā
mā te gṛhe niśi ghoṣa utthād anyatra tvad rudatyaḥ saṃviśantu
mā tvaṃ vikeśyura āvadhiṣṭhā jīvapatnī patiloke virāja prajāṃ paśyantī sumanasyamānā svāhā
anvadya no 'numatir yajñaṃ deveṣu manyatām
agniśca havyavāhanastat karotu samṛdhyatāṃ svāhā
dyauste pṛṣṭhaṃ rakṣatu vāyur ūrū aśvinau ca stanaṃ dhayataste putrān savitābhirakṣatu
ā vāsasaḥ paridhānād bṛhaspatir viśve devā abhirakṣantu paścāt svāhā
aprajastāṃ pautramṛtyuṃ pāpmānam uta vāgham
śīrṣṇaḥ srajam ivonmucya dviṣadbhyaḥ pratimuñcāmi pāśaṃ svāhā
yāni kāni ca pāpāni sarvāṅgeṣu tavābhavan
pūrṇāhutibhir ājyasya sarvāṇi tānyaśīśamaṃ svāhā
prajāpata ityekā
athāsyā dakṣiṇena pāṇinā dakṣiṇaṃ pāṇiṃ gṛhṇāti
prahastaṃ puṃsaḥ
aṅgulī striyaḥ
sāṅguṣṭhaṃ mithunakāmaḥ
gṛhṇāmi te saubhagatvāya hastaṃ mayā patyā jaradaṣṭir yathāsat
bhago 'ryamā savitā puraṃdhir mahyaṃ tvādur gārhapatyāya devāḥ
somo 'dadad gandharvāya gandharvo 'dadad agnaye
rayiṃ ca putrāṃścādād agnir mahyam atho imām
somaḥ prathamo vivide gandharvo vivida uttaraḥ
tṛtīyo 'gniṣṭe patisturīyo 'haṃ manuṣyajā iti
upanayanāvṛtāśmānam adhiṣṭhāpayet strīvat
uttarapurastād agner bhāryayā samprekṣyamāṇo japatyaghoracakṣur apatighnī ma edhi śivā paśubhyaḥ sumanāḥ suvarcāḥ
jīvasūr devakāmā syonā śaṃ no bhava dvipade śaṃ catuṣpade
ā naḥ prajāṃ janayatu prajāpatir ājarasāya samanaktvaryamā
adurmaṅgalīḥ patilokam āviśa śaṃ na edhi dvipade śaṃ catuṣpade
tāṃ pūṣañchivatamām erayasva yasyāṃ bījaṃ manuṣyā vapanti
yā na ūrū uśatī visrayātai yasyām uśantaḥ praharema śepham
amo 'ham asmi sā tvaṃ sāmāham asmy ṛk tvaṃ mano 'ham asmi vāk tvaṃ dyaur ahaṃ pṛthivī tvaṃ tāvehi saṃbhavāva saha reto dadhāvahai puṃse putrāya vettavai mām anuvratā bhava sahaśayyā mayā bhavāsāviti
athāsyā nāma gṛhītvāgniṃ parikrameyātām īrtvam asyūrk te mātā nāma sā mām ehi saha prajayā saha rāyaspoṣeṇeti
tasyāṃ pratyāvrajitāyāṃ bhrātānyo vā suhṛd abhighāritān lājāñchūrpād añjalinopaghātam añjalāvāvapet
upastīrṇābhighāritān kṛtvā tān itarāgnau juhuyāt kanyaleyaṃ nāryaryamṇam iti
kanyalā pitṛbhyaḥ patilokaṃ yatīyam ava dīkṣām ayakṣata svāhā
iyaṃ nāryupabrūte 'gnau lājān āvapantī
dīrghāyur astu me patir edhantāṃ jñātayo mama svāhā
aryamṇaṃ nu devaṃ kanyāgnim ayakṣata
sa imāṃ devo aryamā preto muñcātu māmutaḥ svāheti
homānteṣu japati catur viśvā uta tvayā vayaṃ dhārā udanyā iva
atigāhemahi dviṣa iti
tūṣṇīṃ dhārikā kāmāyāvapeccaturtham
dakṣiṇaṃ śūrpapuṭaṃ kāma ityācakṣate
uttarapurastād agneḥ sapta padānyabhyutkramayed ekam iṣa iti pratimantram
ekam iṣe viṣṇustvānvetu
dve ūrje viṣṇustvānvetu
trīṇi rāyaspoṣāya viṣṇustvānvetu
catvāri mayobhavāya viṣṇustvānvetu
pañca prajābhyo viṣṇustvānvetu
ṣaḍ ṛtubhyo viṣṇustvānvetu
sakhā saptapadī bhaveti
saptame prācīm avasthāpyodakumbhena mārjayerann āpohiṣṭhīyābhistisṛbhiḥ
prekṣakān anumantrayate sumaṅgalīr iyaṃ vadhūr imāṃ sameta paśyata
saubhāgyam asyai dattvāyāthāstaṃ viparetaneti
prekṣayed dhruvam arundhatīṃ sapta ṛṣīn paśyānīti pratijānānām
dhruvo 'sīti dhruvam upatiṣṭhate
dhruvo 'si dhruvāhaṃ patikule bhūyāsam amuṣyeti patināma gṛhṇīyād asāvity ātmanaḥ
arundhatīm arundhatyaruddhāhaṃ patyā bhūyāsam amuneti patināma gṛhṇīyād asāvityātmanaḥ
pūṣā tveta iti prasthitām anumantrayate
pūṣā tveto nayatu hastagṛhyāśvinau tvā pravahatāṃ rathena
gṛhān gaccha gṛhapatnī yathāso vaśinī tvaṃ vidatham āvadāsīti
svaṃ kulaṃ prāptāṃ kalyāṇaśīlāḥ kalyāṇaprajāḥ samavajīrṇāḥ pratyavaropayantīha priyaṃ prajayā te samṛdhyatām asmin gṛhe gārhapatyāya jāgṛhi
enā patyā tanvaṃ saṃsṛjasvāthājīvrī vidatham āvadāsīti
pratyavaropyānaḍuhe carmaṇyuttaralomanyupaveśayed iha gāvo niṣīdantvihāśvā iha puruṣāḥ
iho sahasradakṣiṇo 'bhi pūṣā niṣīdatviti
kumāram upastha ādhāya śakaloṭān āvapet phalāni vā
utthāpya kumāram anvārabdhāyāṃ juhuyād iha dhṛtir ityaṣṭābhiḥ svāhākārāntaiḥ
iha dhṛtir iha svadhṛtir iha rantir iha ramasva
mayi dhṛtir mayi svadhṛtir mayi ramo mayi ramasveti
trirātram akṣārālavaṇāśinau brahmacāriṇāvadhaḥ saṃveśināv asaṃvartamānau saha śayātām
ūrdhvaṃ trirātrāt saṃbhavaḥ
niśāyāṃ jāyāpatikarmaṇyam
prāyaścittīr juhuyād agne prāyaścitte tvaṃ devānāṃ prāyaścittir asi brāhmaṇastvā nāthakāma upadhāvāmi yāsyai prajāghnī tanūstām asyā upajahi svāhā
vāyo prāyaścitte tvaṃ devānāṃ prāyaścittir asi brāhmaṇastvā nāthakāma upadhāvāmi yāsyai paśughnī tanūstām asyā upajahi svāhā
sūrya prāyaścitte tvaṃ devānāṃ prāyaścittir asi brāhmaṇastvā nāthakāma upadhāvāmi yāsyai patighnī tanūstām asyā upajahi svāhā
candra prāyaścitte tvaṃ devānāṃ prāyaścittir asi brāhmaṇastvā nāthakāma upadhāvāmi yāsyai gṛhaghnī tanūstām asyā upajahi svāhā
agne vāyo sūrya candra prāyaścittayo yūyaṃ devānāṃ prāyaścittaya stha brāhmaṇo vo nāthakāma upadhāvāmi yāsyai yaśoghnī tanūstām asyā upahata svāheti
sthālīpākād agniṃ prajāpatiṃ ceṣṭvā saṃpātāṃścamasa ānīya srotāṃsyāṅkṣvetyenāṃ brūyāt
nābhiṃ prathamam
tato yāny ūrdhvam
tato yānyarvāñci
ūrdhvam ardharātrāt saṃveśanaṃ viṣṇur yoniṃ kalpayatvityetena tṛcena
viṣṇur yoniṃ kalpayatu tvaṣṭā rūpāṇi piṃśatu
āsiñcatu prajāpatir dhātā garbhaṃ dadhātu te
garbhaṃ dhehi sinīvāli garbhaṃ dhehi sarasvati
garbhaṃ te aśvinau devāvādhattāṃ puṣkarasrajau
hiraṇyayī araṇī yaṃ nirmanthatām aśvinau
taṃ te garbhaṃ dadhāmyahaṃ daśame māsi sūtavā iti
ṛtāvṛtāvevam eva saṃveśane
hutvācāryāya gāṃ dadyāt
adarśane brāhmaṇebhyo gāṃ dadyāt
sāyaṃprātarhome
agnaya iti prathamām āhutiṃ juhoti prajāpataya ityuttarām
evaṃ prātar agnisthāne sūryaḥ
sāyaṃprātaraśanasya balī vardhayitvā pūrvasmād agnau juhoty agnaye svāhā somāya svāhā dhanvantaraye svāhā dyāvāpṛthivībhyāṃ svāhā viśvebhyo devebhyaḥ svāhā sarvābhyo devatābhyaḥ svāhā prajāpataye svāheti
manasottarām
tata evottarato 'gner baliṃ harati ye harṣaṇā vepanā sphātim āharā vātasya bhrājam anusaṃcaranti
tebhyo balim annakāmo harāmyannaṃ payasvad bahulaṃ me astviti
evam aśanāyati
āyasthāne mṛtyor adhiṣṭhānāya svāheti
śeṣasya baliharaṇaṃ pradakṣiṇaṃ gṛhyābhyo devatābhyo baliṃ nayāmi tanme juṣantāṃ tā mā pāntu tā mā gopāyantu tā mā rakṣantu tābhyo namastābhyaḥ svāhetyudadhāne madhye 'gārasyottarapūrvārdhe śayane dehalyāṃ saṃvaraṇe brahmāyatana eteṣvāyataneṣu
śeṣaṃ dhanvantaraye ninayet
sadā gṛheṣu svastivācanam
sā mahāśāntir ityācakṣate
navena yakṣyamāṇaḥ purāṇenāgre yajetāgnidhanvantarī prajāpatim indram
tisraśca navāhutīr navena yajeta
śaradi vrīhīṇām
vasante yavānām
varṣāsu śyāmākānām
aindrāgno vaiśvadevo dyāvāpṛthivyaś caravaḥ
ekacarur vā
ukte evopastaraṇābhighāraṇe
dvir haviṣo 'vadyati
atha prāśnīyād bhadrānnaḥ śreyaḥ samanaiṣṭa devās tvayāvasena samaśīmahi tvā
sa no mayobhūḥ pito āviśasva śaṃ tokāya tanuve syona iti
etam u tyaṃ madhunā saṃyutaṃ yavaṃ sarasvatyā adhi manāvacarkṛṣuḥ
indra āsīt sīrapatiḥ śatakratuḥ kīnāśā āsanmarutaḥ sudānava iti yavasya prāśnīyāt
agniḥ prathamaḥ prāśnātu sa hi veda yathā haviḥ
śivā asmabhyam oṣadhīḥ kṛṇotu viśvacarṣaṇīr iti śyāmākasya prāśnīyāt
śrāddham kariṣyantaḥ snātāḥ śuci vāsasaḥ tilaiḥ vāstu avakīrya savyam ācarantaḥ annam upasādhayeran haviṣyaiḥ upasicya eva
evam dadyāt
yat yat dadyāt tat tat haviṣyaiḥ upasicya eva
haviṣyāḥ iti tilānām ākhyā
dantadhāvanam snānīyāni
pādyam ānīya prathama uddhṛtam brāhmaṇān tri avadātān upaveśayati ā me gacchantu pitaraḥ bhāgadheyam virājā āhūtāḥ salilāt samudriyāt a kṣīyamāṇam upajīvata enat mayā prattam svadhayā madadhvam iti
upa mūla lūnān darbhān viṣṭarān prasavyān kṛtvā brāhmaṇebhyaḥ pradadyāt etat te pitar āsanam asau ye ca tvā atra anu tebhyaḥ ca āsanam iti
evam pitāmahāya evam prapitāmahāya
haviṣya udakam tiras pavitram gandhān sumanasaḥ ca dadyāt
annam avattvā ghṛtena abhighārya darbhān paristaraṇīyān iti tat ādāya agnau kariṣyāmi iti brāhmaṇān anujñāpya prāc dakṣiṇā mukhaḥ agnim praṇayitvā tris dhūnvan pradakṣiṇam agnim paristṛṇāti prācīnāvītī tris prasavyam
tris paryukṣet pradakṣiṇam prācīnāvītī tris prasavyam
audumbaraḥ idhmaḥ paridhayaḥ bhavanti mekṣaṇam ca
pavitram saṃskṛtya annam utpūya agnau pavitram prāsya mekṣaṇena juhoti agnaye kavyavāhanāya svadhā namaḥ svāhā somāya pitṛmate svadhā namaḥ svāhā iti
yajña upavītī bhūtvā apaḥ upaspṛśya yamāya aṅgirasvate svāhā iti mekṣaṇam agnau anupraharati
namaskārān kṛtvā yathādaivatam tris paryukṣet pradakṣiṇam prācīnāvītī tris prasavyam
sa vyañjanam annam pātreṣu vardhayitvā āmāsu pakvam iti kṣīram ghṛtam vā āsiñcati
āmāsu pakvam amṛtam niviṣṭam mayā prattam svadhayā madadhvam iti
vardhitānyādiśaty etad vaḥ pitaro bhāgadheyaṃ pātreṣu dattam amṛtaṃ svadhāvat
akṣīyamāṇam upajīvatainan mayā prattaṃ svadhayā madadhvam
amṛtā vāg amṛtā vāco agne vāco 'mṛtatvaṃ trivṛtaikadhāmā
ebhir matprattaiḥ svadhayā madadhvam ihāsmabhyaṃ vasīyo 'stu devāḥ
ayaṃ yajñaḥ paramo yaḥ pitṝṇāṃ pātradeyaṃ pitṛdaivatyam agne
vāk ca manaś ca pitaro naḥ prajānīmāśvibhyāṃ prattaṃ svadhayā madadhvam
ya iha pitaraḥ pārthivāso ye antarikṣa uta ye samudriyāḥ
ye vācam āptvā amṛtā babhūvus te 'smin sarve haviṣi mādayantām
eṣā va ūrg eṣā vaḥ svadhā cāmatta ca pibata ca mā ca vaḥ kṣeṣṭa
svadhāṃ vahadhvam amṛtasya yoniṃ yātra svadhā pitaras tāṃ bhajadhvam
yeha pitara ūrg devatā ca tasyai jīvema śaradaḥ śataṃ vayam
jyotiṣmad dhattājaraṃ ma āyur iti
atha etāni brāhmaṇebhyaḥ upanikṣipya sva aṅguṣṭhena anudiśati amuṣmai svadhā amuṣmai svadhā iti
yat me a prakāmāḥ iti bhuñjataḥ anumantrayate
yat me a prakāmāḥ uta vā prakāmāḥ samṛddhe brāhmaṇe a brāhmaṇe vā yaḥ skandati nirṛtim vātaḥ ugrām yena naḥ prīyante pitaraḥ devatāḥ ca vāyuḥ tat sarvam śundhatu tena śuddhena devatāḥ mādayantām tasmin śuddhe pitaraḥ mādayantām iti
akrān samudraḥ iti āśvam gītvā sampannam pṛṣṭvā atha ācāmayet yajña upavītī bhūtvā
abhiramantām bhavantaḥ iti uktvā pradakṣiṇam kṛtvā yat me rāmā iti gacchataḥ anumantrayate
yat me rāmā śakuniḥ śvāpadaḥ ca yat me aśuciḥ mantra kṛtasya prāśat vaiśvānaraḥ savitā tat punātu tena pūtena devatāḥ mādayantām tasmin pūte pitaraḥ mādayantām iti
śeṣam anujñāpya pratyetya prāgdakṣiṇāyataṃ caturaśraṃ gomayenopalipyāpahatā asurā rakṣāṃsi piśācāḥ pitṛṣada iti madhye rekhāṃ kāṣṭhenollikhya ye rūpāni pratimuñcamānā asurāḥ santaḥ svadhayā caranti parāpuro nipuro ye bharantyagniṣṭāṃllokāt praṇunottv asmād ityulmukaṃ dakṣiṇato nidadhāti
anulekhaṃ darbhān āstīryodapātreṇācāmayaty ācāma pitar asau ye ca tvātrānu te cācāmantv iti
evaṃ pitāmahāyaivaṃ prapitāmahāya
teṣu piṇḍān nidadhāty anunāmāpahastenaitat te pitar asau ye ca tvātrānu tebhyaś ca svadhā nama iti
evaṃ pitāmahāyaivaṃ prapitāmahāya
nāmāny ajānataḥ pitar etat te pitāmahaitat te prapitāmahaitat te iti
bandhv ajānata idaṃ pitṛbhyaḥ pṛthivīṣadbhya idaṃ pitāmahebhyo 'ntarikṣasadbhya idaṃ prapitāmahebhyo diviṣadbhya iti
atra pitaro mādayadhvaṃ yathābhāgam āvṛṣāyadhvam ity udag āvṛtyā tamitor āsīta
amīmadanta pitaro yathābhāgam āvṛṣāyiṣateti japitvā pūrvavad ācāmayya nīvīṃ visraṃsya namaskārān kṛtvā yathādaivatam etad vaḥ pitara iti vastrāṇy ādiśaty ūrṇāstukāṃ daśāmbaraṃ vā
etad vaḥ pitaro vāso gṛhān naḥ pitaro dattādhatta pitaro garbhaṃ kumāraṃ puṣkarasrajaṃ yatheha puruṣo 'sad iti
añjanābhyañjane dadāty āṅkṣvāsāv ityabhyaṅkṣvāsāv iti
gandhān sumanasaś ca dadyāt
namo vaḥ pitara iti ṣaḍbhir namaskārair upatiṣṭhate
namo vaḥ pitaro rasāya namo vaḥ pitaraḥ śuṣmāya namo vaḥ pitaro jīvāya namo vaḥ pitaro ghorāya namo vaḥ pitaro balāya namo vaḥ pitaro manyave svadhāyai ca pitaro namo va ityūrjaṃ vahantīr amṛtaṃ ghṛtaṃ payaḥ kīlālaṃ parisrutaṃ svadhā stha tarpayata me pitṝn ityapaḥ prasicya
mā me kṣeṣṭety abhimantrya mā me kṣeṣṭa bahu me pūrtam astu brahmāṇo me juṣantām annam annam
sahasradhāram amṛtodakaṃ me pūrtam astv etat parame vyoman
devāś ca pitaraś caitat pūrtaṃ me atropajīvantām
akṣīyamāṇam upajīvatainan mayā prattaṃ svadhayā madadhvam iti
ye samānāḥ sumanasa iti pradakṣiṇaṃ kṛtvā
ye samānāḥ sumanaso jīvā jīveṣu māmakāḥ
teṣāṃ śrīr mayi kalpatām asmiṃlloke śataṃ samā iti
āmayāvī piṇḍān prāśnīyād annādyakāmo vāgnau vā saṃkṣepayed apsu vābhyavahareyur ajaṃ gāṃ brāhmaṇaṃ vā prāśayeyuḥ
śeṣasya prāśnīyān na cānnatṛptiṃ gacchet
ūrdhvam āgrahāyaṇyās trayo 'parapakṣāsteṣām ekaikasminn ekaikāṣṭakā bhavati śākāṣṭakā māṃsāṣṭakāpūpāṣṭaketi
tatra śākamāṃsāpūpāni havīṃṣy odanaṃ ca
teṣāṃ haviṣāṃ sthālīpākāvṛtāgnau juhuyād aṣṭakāyai svāhā ekāṣṭakāyai svāhā aṣṭakāyai surādhase svāhā saṃvatsarāya parivatsarāyedāvatsarāyedvatsarāyāvatsarāya kṛṇuta namobhiḥ
tvayā vayaṃ sumatau yajñiyānāṃ jyog ajītā ahatāḥ syāma svāheti
hutvopatiṣṭhata ehi bhagaihi bhagaihi bhageti
madhyamāyāṃ gāṃ kārayet
tām aṣṭakāyai prokṣet
tasyās trīṇi savyāny upoddharati pārśvam apaghanīṃ śroṇīm iti
śvo bhūte śrāddham anvaṣṭakyaṃ tad ahar vā
brāhmaṇān havirarhān upaveśya tāṃstarpayitvā tasmād agner dakṣiṇataḥ ṣaḍagnīn praṇīya teṣām ekaikasminn ekaikāṃ karṣūṃ khānayed āyāmena prādeśamātrīṃ pārthivena tryaṅgulām avāgvaikāṅgulām iti
tāsu piṇḍān nidadhāty anunāmāpahastena
majjāḥ pitṛbhya upakarṣati pārśvāni strīṇām
tatrādhvaryavaḥ kecid adhīyate madhyamaṃ piṇḍaṃ patnī prāśnīyāt prajākāmasya tathā śrāddhasya sthālīpākaṃ vā
āhitāgneḥ śarīranāśe trīṇi ṣaṣṭiśatāni palāśatsarūṇām āhṛtya taiḥ pratikṛtiṃ kuryāt kṛṣṇājine
aśītyardhaṃ śirasi dadhyād grīvāyāṃ tu daśaiva tu
bāhvoś caiva śataṃ dadhyāt
aṅgulīṣu punar daśa
urasi triṃśataṃ dadhyāt
jaṭhare viṃśatiṃ tathā
ūrvoś caiva śataṃ dadhyāt
meḍhre cāpi daśaiva tu
jānujaṅghayos triṃśataṃ dadhyāt
daśa pādāṅgulīṣv api iti
etāvantīha puruṣasya śarīrāṇi bhavantīti vijñāyate madhye śarīram
satīśarīram uptakeśaṃ nikṛttanakhaṃ prakṣālitaṃ citām āropayanti
atra pātrāṇyapi cinoti
tasyām enam ādadhāti
tasya nāsikayoḥ sruvau nidadhyād ity etenānuvākena ya evaṃvit syāt
sa yadopatāpī syād iti pūrvam eva caturgṛhītaṃ gṛhītvānyaṃ yathāsaṃbhavam
āsye hiraṇyaśakalam ādhāyāgnīn upohya sāmabhir upatiṣṭhate nāke suparṇam iti grāmyaṃ geyam
udite dhūme tveṣas te dhūma ṛṇvatīti
agnau samārūḍhe 'gne mṛḍa mahaṁ asīty etayor anyatareṇa parāk
parāg vā asau loka iti brāhmaṇam
āhitāgneś cet pūrvaṃ jāyā mriyeta tāṃ nirmanthyena dahet sāṃtapanena vā
śmaśānakṛtaṃ svakṛtam aniriṇam apasalavakrodakaṃ kṛtvā yatra vauṣadhayo jāyante tatra śarīraṃ dagdhvodakakaraṇāya yānty anavekṣamāṇāḥ
na vāhinīṣu kurvanti
teṣāṃ yo yaḥ paścāj jātaḥ sa so 'graṃ kuryāt
upakūlam
akūle kūpaṃ khātvā
savyahastasyānāmikayā sakṛd udakaṃ prohati pretasya nāmakaraṇena
vāhinīṣu ced udgrathya keśān nimajyaikāñjaliṃ dattvopasaṃgṛhya keśān ulmukasyāgnim ārabhetāgne śūkāhe pāpaṃ me 'pahateti
śamīm ārabheta śamy asi śamaya me pāpam iti
aśmānam ārabhetāśmāsi sthiro 'sy ahaṃ sthiro bhūyāsam iti
tūṣṇīṃ gomayam
kṛtodakaṃ dakṣiṇāmukham āsīnaṃ tam anugantāra upaviśanti
tān itaraḥ kalyāṇībhir vāgbhiḥ pratyāha
upāstamanavelāyāṃ grāmaṃ praviśanti
tāṃ rātrim ekamāṣeṇa vasanti śāntyā vā
śvo bhūte kṣīrodake saṃsṛjya śarīrāṇy avasiñcaty ajaśṛṅgeṇa gośṛṅgeṇa mṛṇmayena kośena vā
tṛtīyāyāṃ gandhauṣadhībhiḥ saṃsṛjya śamīśākhayā palāśaśākhayā vāsaṃhlādayan kumbhyām avadadhyāt
strī ced ghaṭa eva dadhyāt
catuṣpatham atītya mahāvṛkṣaṃ nadīṃ vā tīrtheṣu nikhanet
pretasya tṛtīyāyāṃ snāpayanty apāmārgeṇa mṛdā gomayena ca
vāsāṃsi prakṣālya daśarātram āsate
caturthyāṃ bhikṣām āvartayeran
tasya siddham agnaukaraṇam
kālaṃ ca yāvad ākāṅkṣeyur bhikṣayānusaṃtareyuḥ
ūrdhvaṃ daśarātrācchrāddhaṃ dadyuḥ
na dadyur ā śrāddhasya pradānāt
nakṣatreṣu niyamaḥ
maghāsv ekatāreṣu bharaṇīṣu ca pūrvasamayeṣu
na rohiṇyām uttareṣu dhruveṣu
brāhmaṇān havirarhān upaveśya tāṃstarpayitvaikavat piṇḍaṃ dadyāt
na cānv iti brūyāt
sarvaiḥ kāmais tarpayet
anugamanaṃ kṛtvā śeṣam anujñāpya pratyetya śeṣaṃ na prāśnīyāt
brāhmaṇān svasti vācya prāśnīyāt
atha atas gṛhakarmaṇaḥ
gṛha vṛddhim icchan māsi māsi ṛtau ṛtau saṃvatsare saṃvatsare vā pūrvapakṣe puṇye nakṣatre gṛha śāntim ārabheta
apāmārga palāśa śirīṣa audumbara sadābhadrā amṛta tṛṇam indravallībhiḥ baddhvā gṛhān parimārjya parisamūhya apaḥ abhyukṣya pañcagavyaiḥ darbha muṣṭinā samprokṣya siddhārthakān saṃprakīrya vāstu balim kṛtvā vāstoḥ madhye vāstoṣpatim hutvā sāvitryā sahasram juhuyāt
tatas dakṣiṇa purastāt tatas dakṣiṇapaścāt tatas uttarapurastāt tatas uttara paścāt madhye vā
gauḥ vāsaḥ hiraṇyam dakṣiṇā
brāhmaṇān annena pariviṣya puṇya aham svasti ṛddhim iti vācayitvā
evam prayuñjānaḥ anantam mahāntam poṣam puṣyati
bahavaḥ putrāḥ bhavanti
na ca bālāḥ pramīyante
nā agniḥ dahati
na daṃṣṭriṇaḥ khādayeyuḥ
na taskarāḥ sapatnāḥ rakṣāṃsi piśācāḥ api bādhante
yadi gāvaḥ pratapyeran gavām madhye āhuti sahasram juhuyāt iti
etena eva kalpena aśva uṣṭra khara aja avika mahiṣa hasti kulam anyatarat dvipadām catuṣpadām ca vyākhyātam
athāto 'dbhutaśāntiṃ vyākhyāsyāmaḥ
atha yady agāre sthūṇā virohet kapoto vāgāraṃ gacched gaur vā gāṃ dhayed anaḍvān vā divam ullikhed anagnau vā dhūmo jāyetānagnau vā dīpyeta madhu vā jāyeta valmīkaṃ vopajāyeta maṇḍūko vāmbhṛṇe vāśyecchvāno vā gṛhe paryaṭeyur ity etān anyāṃśca yata indra bhayāmahe
sadasaspatim adbhutam
sanād agne
yad vā u viśpatiḥ śitaḥ
praty agne
yaṃ rakṣanti
prājāpatyayarcā purastāccopariṣṭācca mahāvyāhṛtibhir juhoti
etāny ṛksāmāni gāyet
athāto 'naśnatsaṃhitāyāḥ kalpaṃ vyākhyāsyāmaḥ
śucivāsāḥ syāccīravāsā vā
haviṣyam annam aśanam icched apaḥ phalāni vā
brāhmaṇastveva pratyāharet
prāṅ vodaṅ vā grāmān niṣkramya śucau deśa udakānte vā gomayena gocarmamātraṃ sthaṇḍilam upalipya prokṣya lakṣaṇam ullikhyādbhir abhyukṣyāgnim upasamādhāyāghārāv ājyabhāgau hutvājyāhutīr juhoty agnaye somāya rudrāyendrāya brahmaṇe prajāpataye bṛhaspataye viśvebhyo devebhyo ṛṣibhya ṛgbhyo yajurbhyaḥ sāmabhyaḥ śraddhāyai prajñāyai medhāyai sāvitryai sadasaspataye 'numataye ca
hutvā darbheṣv āsīnaḥ prāktūleṣūdaktūleṣu vā dakṣiṇena pāṇinā darbhān dhārayann oṃpūrvā vyāhṛtīḥ sāvitrīṃ ca catur anudrutya manasā sāmasāvitrīṃ ca somaṃ rājānaṃ brahmajajñānīye cobhe vedādim ārabheta
saṃtatam adhīyīta maunī
na cāntarā viramet
athāntarā vyāhared athāntarā viramet
trīn prāṇān āyamyātamyācamya vṛttāntād evārabheta
apratibhāyāṃ yāvatā kālena vedam adhīyīta tāvatkālam adhīyīta yaj jānīyād ṛkto yajuṣṭaḥ sāmatas tad avāpnuyāt
tadbrāhmaṇaṃ tacchāndasaṃ taddaivataṃ sāma vā
akrān ity etad eva vābhyasyet
tiṣṭhann āsīnaḥ śayānaś caṅkramyamāṇo vā saṃhitāṃ prayuñjyāt
samṛddhir evāsya bhavati
ādyaṃ trivargaṃ vā sahasrakṛtva iti jaiminiś ca
vāryamantaṃ vā
yathākāmī vā
dvādaśa saṃhitā adhītya yad anenānadhyāyeṣv adhītaṃ yad guravaḥ kopitā yāny akāryāṇi kṛtāni tābhiḥ pavate
śuddham asya pūtaṃ brahma bhavati
athāparā dvādaśa saṃhitā adhītya tābhiḥ prajāpater lokam avāpnoti
athāparā dvādaśa saṃhitā adhītya tābhir uśanaso lokam avāpnoti
anaśnatsaṃhitāsahasram adhītya brahmabhūto virajo bhavati kāmacārī sarvān kāmān avāpnoti
saṃvatsaraṃ bhaikṣabhakṣaḥ prayuñjānaś cakṣur labhate
ṣaṇ māsān yāvakabhakṣaś caturo māsān udakasaktubhakṣo dvau māsau phalabhakṣo māsam abbhakṣo dvādaśarātraṃ vānaśnan kṣipram antardhīyate
jñātīn punāti
saptātītān saptānāgatān ātmānaṃ ca pañcadaśaṃ tārayate
tām etāṃ devaniśreṇīty ācakṣate
etayā vai devā devatvam agacchann ṛṣaya ṛṣitvam
tasya ha vā etasya brahmasattrasya trividha evārambho bhavati prātaḥsavane mādhyaṃdine savane brāhme vāpararātre
tasya ha vā etasya dvāv evānadhyāyau yad ātmāśucir yad deśaḥ
tad vā etat prajāpatiḥ saptaṛṣibhyaḥ provāca saptaṛṣayo mahājahnave mahājahnur brāhmaṇebhyaḥ
atha grahāṇām ātithyaṃ balikarmoparutaṃ vyākhyāsyāmaḥ
aśraddadhānam aśucikaraṇam ajāpyaṃ tyaktamaṅgalaṃ
suvyaktaṃ grahā nayanti puruṣaṃ yamasādanam
grahāṇāṃ dīpraceṣṭānāṃ nakṣatrapathacāriṇām
grahātithyaṃ pravakṣyāmi śāntikarmaṇi kārayet
bhāskarāṅgārakau raktau śvetau śukraniśākarau
somaputro guruś caiva tāv ubhau pītakau smṛtau
kṛṣṇaṃ śanaiścaraṃ vidyād rāhuṃ ketuṃ tathaiva ca
grahavarṇāni puṣpāṇi prājñas tatropakalpayet
gomayena gocarmamātraṃ sthaṇḍilam upalipya prokṣya lakṣaṇam ullikhyādbhir abhyukṣyāgnim upasamādhāyāghārāv ājyabhāgau hutvā grahān āvāhayanty ādityaṃ madhye lohitaṃ pūrvadakṣiṇataḥ somam
pūrvottarato budham uttareṇa guruṃ pūrveṇa bhārgavam
paścime śanaiścaraṃ vidyād rāhuṃ dakṣiṇapaścime paścimottarataḥ ketuṃ vṛttam ādityāya trikoṇam aṅgārakasya caturaśraṃ somāya bāṇaṃ budhāya dīrghacaturaśraṃ bṛhaspataye pañcakoṇaṃ śukrāya dhanuḥ śanaiścarāya rāhoḥ śūrpaṃ ketor dhvajam iti īśvaraṃ bhāskaraṃ vidyāt umāṃ somaṃ tathaiva ca
skandam aṅgārakaṃ caiva budho nārāyaṇaṃ sthitaḥ
bṛhaspatiḥ svayaṃ brahma śukraḥ śakras tathaiva ca
yamaṃ śanaiścaraṃ vidyād rāhoḥ kāladūtinaḥ ketoś citraguptaś cetyete grahadevatāḥ
agnir āpo bhūmir viṣṇur indrāṇī prajāpatiḥ sarpo brahmety ete pratyadhidevatāḥ
jātamarka kaliṅgeṣu yāmuneṣu ca candramāḥ
vindhya aṅgārakadeśo madhyadeśo budhaḥ smṛtaḥ
bṛhaspatiḥ sindhudeśaḥ śukradeśo ghaṭeṣu ca
śanaiścaras tu saurāṣṭro rāhus tu pūrvadeśikaḥ ketuḥ parvata ity ete deśānāṃ grahajāta iti
arkasamidham ādityāya pradeśamātrābhighāritānām yādibhir juhuyāt
khādiram aṅgārakāya pālāśaṃ somāyāpāmārgaṃ budhāyāśvatthaṃ bṛhaspataya audumbaraṃ śukrāya śamīṃ śanaiścarāya rāhor dūrvāḥ ketoḥ kuśāgram ity aṣṭāviṃśatim ājyāhutīr juhoti
etābhiḥ pakvāgner juhoty ādityāya ilodanaṃ haviṣyam annam aṅgārakāya somāya ghṛtapāyasaṃ payodanaṃ bṛhaspataye kṣīrodanaṃ śukrāya dadhyodanaṃ budhāya tilapiṣṭamāṣodanaṃ śanaiścarāya rāhor māṃsodanaṃ ketoś citrodanam iti
ā satyenety ādityāya agnir mūrdhā diva ity aṅgārakāya
āpyāyasva sametu iti somāya
brahma jajñānam iti budhāya
bṛhaspate ati yad arya iti bṛhaspataye
asya pratnām anu dyutam iti śukrāya
śaṃ no devīr abhiṣṭaya iti śanaiścarāya
kayā naś citra ābhuvad iti rāhoḥ
ketuṃ kṛṇvann aketava iti ketoḥ
raktāṃ dhenum ādityāya
raktam anaḍvāham aṅgārakāya
somāya śaṅkham
budhāya kāñcanam
bṛhaspataye vāsaḥ
śukrāya hayaṃ
nīlāṃ gāṃ śanaiścarāya
rāhoḥ kṛṣṇāyasaṃ
ketoḥ kuñjaram iti
sarveṣām api hiraṇyaṃ vā
yena vā tuṣyaty ācāryas tad dadāti
yathā samutthitaṃ yantraṃ yantreṇa pratihanyate
tathā grahopaspṛṣṭānāṃ śāntir bhavati dāruṇam
nādiśet tapasā yuktaṃ nādiśed divamāśritam
na ca devāntakaṃ vipraṃ vṛttāntāṃ nārīṃ parivṛtām
ahiṃsakasya dāntasya dharmajitadhanasya ca
nityaṃ ca niyamasthasya sadānugrahā grahāḥ
grahā gāvo narendrāś ca brāhmaṇāś ca viśeṣataḥ
pūjitāḥ pūjayanty ete nirdahanty avamānitāḥ
