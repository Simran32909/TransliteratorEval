kāvyaṃ grāhyam alaṃkārāt
saundaryamalaṃkāraḥ
sa doṣaguṇālaṃkārahānādānābhyām
śāstrataste
kāvyaṃ saddṛṣṭādṛṣṭārthaṃ prītikīrtihetutvāt
arocakinaḥ satṛṇābhyavahāriṇaśca kavayaḥ
pūrve śiṣyā vivekitvāt
netare tadviparyayāt
na śāstramadravyeṣvarthavat
na hi katakaṃ paṅkaprasādanāya
rītirātmā kāvyasya
viśiṣṭā padaracanā rītiḥ
guṇātmā viśeṣaḥ
sā tridhā vaidarbhī gauḍīyā pāñcālī ca
vidarbhādiṣu dṛṣṭatvāttatsamākhyā
samagraguṇā vaidarbhī
ojaḥkāntimatī gauḍīyā
