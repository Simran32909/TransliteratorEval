atha vitānasya brahmā karmāṇi brahmaveda vid dakṣiṇatas vidhivat upaviśati vāgyataḥ
homān ādiṣṭān anumantrayate
mantra anādeśe liṅgavatā iti bhāgaliḥ
prajāpate na tvat etāni anyaḥ iti yuvā kauśikaḥ
yathādevatam iti māṭharaḥ
om bhūḥ bhuvaḥ svar janat om iti ācāryāḥ
pradhāna homa mantrān purastāddhoma saṃsthita homeṣu āvapanti eke
vācayati yajamānam bhṛgu aṅgiraḥ vidā saṃskṛtam
agniḥ āhavanīyaḥ
saṃcara vāc yamau brahma vat yajamānasya
devatā haviḥ dakṣiṇāḥ yajurvedāt
āgnīdhrasya uttaratas upācāraḥ sphya saṃmārga pāṇeḥ tiṣṭhataḥ dakṣiṇā mukhasya
yathāsvaram astu śrauṣaṭ iti pratyāśrāvaṇam
yajamānaḥ amāvāsyāyām pūrvedyus upavatsyadbhaktam aśnāti aparāhṇe
āhavanīya gārhapatya dakṣiṇāgniṣu mama agne varcaḥ iti samidhaḥ anvādadhāti vibhāgam
vratam upaiti vratena tvam vrata pate iti
anaśanam ityādi
mama agne varcaḥ iti catasṛbhiḥ devatāḥ parigṛhṇāti sinīvāli pṛthuṣṭuke iti mantra uktām
anu adya naḥ iti paurṇamāsyām
prātar hutvā agnihotram kuhūm devīm yat te devāḥ iti amāvāsyāyām rākām aham pūrṇā paścāt iti paurṇamāsyām
atha brahmāṇam vṛṇīte bhū pate bhuvana pate bhuvām pate mahataḥ bhūtasya pate brahmāṇam tvā vṛṇīmahe iti
vṛtaḥ japati aham bhū patiḥ aham bhuvana patiḥ aham bhuvām patiḥ aham mahataḥ bhūtasya patiḥ tat aham manase prabravīmi manaḥ vāce vāc gāyatryai gāyatrī uṣṇihe uṣṇih anuṣṭubhe anuṣṭubh bṛhatyai bṛhatī paṅktaye paṅktiḥ triṣṭubhe triṣṭubh jagatyai jagatī prajāpataye prajāpatiḥ viśvebhyaḥ devebhyaḥ om bhūḥ bhuvaḥ svar janat om iti apratiratham ca
jīvābhiḥ ācamya ityādi prapadana antam
uttaratas agneḥ dakṣiṇatas aparāgnibhyām prapadya āsādam vīkṣya ahe daidhiṣavyaḥ ityādi ā dyāvāpṛthivyoḥ samīkṣaṇāt
yatra vijānāti brahman apaḥ praṇeṣyāmi iti tatra praṇaya yajñam devatāḥ vardhaya tvam nākasya pṛṣṭhe svarge loke yajamānaḥ astu saptarṣīṇām sukṛtām yatra lokaḥ tatra imam yajñam yajamānam ca dhehi om bhūḥ bhuvaḥ svar janat om praṇaya iti yathāsvaram anujānāti
evam sarvatra anujñā padam ādi antayoḥ
praṇītāsu praṇīyamānāsu vācam yacchati ā haviṣkṛtaḥ udvādanāt
yadi vadet vaiṣṇavīm japet
āgnīdhraḥ anvāhārya adhiśrayaṇāt vedim parisamuhya utkara deśe nidadhāti stambayajuṣaḥ dvitīya purīṣe prahṛte avastabhnāti ca araro divam mā paptaḥ iti
bṛhaspate parigṛhāṇa iti vedim parigṛhyamāṇām anumantrayate āśāsānā saumanasam iti patnīm saṃnahyamānām ghṛtam te agne iti ājye nirupyamāṇe agnim paristṛṇīhi iti vedim paristṛṇantam yasyām vṛkṣāḥ iti paridhīn nidhīyamānān ṛṣīṇām prastaraḥ asi iti prastaram
āsāditeṣu haviḥṣu uktān purastāddhomān juhoti abhicāreṣu ābhicārikān saṃsthita homān ca
agneḥ manve iti sāmidhenīḥ anumantrayate prajāpate na tvat etāni anyaḥ iti prājāpatyam āghāram
agnīdh paridhīn ca agnim ca tris tris saṃmṛḍḍhi iti preṣitaḥ āgnīdhraḥ sphyam agnim ca saṃmārgam antarā kṛtvā paridhīn madhyama dakṣiṇa uttarān tris tris saṃmārṣṭi agne vāja jit vājam tvā sariṣyantam vāja jitam saṃmārjmi iti
saṃmārgeṇa arvāñcam agnim upavājayati vājam tvā agne jeṣyantam saniṣyantam saṃmārjmi vājam jaya iti
indra imam iti aindram āghāram
pravare pravriyamāṇe vācayet devāḥ pitaraḥ iti tisraḥ
grīṣmaḥ hemantaḥ iti prayājān
aham jajāna iti ājyabhāgau
yena indrāya iti āgneyam mā vanim mā vācam iti aindrāgnam sāṃnāyyasya aindram māhendram vā indra imam tvam indraḥ tvam mahendraḥ iti paurṇamāsyām āgneya agnīṣomīyau antarā upāṃśuyājam agnīṣomīyam asmai kṣatram iti na amāvāsyāyām avidhānāt ā devānām iti sauviṣṭakṛtam
iṣṭe sviṣṭakṛti vācam yacchati ā anuyājānām prasavāt
prāśitram yava mātram adhastāt upariṣṭāt vā abhighāritam agreṇa adhvaryuḥ pariharati
tat sūryasya tvā cakṣuṣā pratīkṣe iti pratīkṣate
devasya tvā savituḥ prasave aśvinoḥ bāhubhyām pūṣṇaḥ hastābhyām prasūtaḥ praśiṣā pratigṛhṇāmi iti pratigṛhṇāti
tat vyuhya tṛṇāni prāc daṇḍam sthaṇḍile nidadhāti pṛthivyāḥ tvā nābhau sādayāmi iti
agneḥ tvā āsyena ātmā asi ātman ātmānam me mā hiṃsīḥ svāhā iti anāmikā aṅguṣṭhābhyām dantaiḥ an upaspṛśan prāśnāti
prāśitam anumantrayate yaḥ agniḥ nṛmaṇāḥ nāma brāhmaṇeṣu praviṣṭaḥ tasmin etat su hutam astu prāśitram tat mā mā hiṃsīt parame vyoman iti
mātalyā adbhiḥ mārjayitvā prāṇān saṃspṛśate vāc me āsan nasoḥ prāṇaḥ cakṣuḥ akṣṇoḥ śrotram karṇayoḥ bāhvoḥ balam ūrvoḥ ojaḥ jaṅghayoḥ javaḥ pādayoḥ pratiṣṭhā ariṣṭāni me sarva aṅgāni santu tanūḥ tanvā me saha iti nābhim
iḍā eva asmān iti iḍām upahūyamānām anumantrayate
āgnīdhraḥ ṣaḍavattam prāśnāti pṛthivyāḥ tvā dātrā prāśnāmi antarikṣasya tvā divaḥ tvā iti
upa tvā devaḥ iti iḍā bhāgam pratigṛhya indra gīrbhiḥ iti prāśnanti
apaḥ divyāḥ iti tisṛbhiḥ pavitravati mārjayante
yajamānaḥ anvāhāryam antar vedyām
prajāpateḥ bhāgaḥ asi ūrjasvān payasvān akṣitaḥ asi akṣityai tvā mā me kṣeṣṭhāḥ amutra amuṣmin loke iha ca prāṇa apānau me pāhi samāna vyānau me pāhi udāna rūpe me pāhi ūrj asi ūrjam me dhehi kurvataḥ me mā kṣeṣṭhāḥ dadataḥ me mā upadasaḥ prajāpatiḥ aham tvayā samakṣam ṛdhyāsam iti abhimantrya ṛtvigbhyaḥ dadāti dakṣiṇām
pratigṛhya kaḥ idam iti uktam
saṃpreṣitaḥ āgnīdhraḥ
edhaḥ asi iti samidvatyā samidham ādhāya sakṛt sakṛt paridhīn saṃmārṣṭi agne vāja vid vājam tvā sasṛvāṃsam vāja jitam saṃmārjmi iti
agnim ca prāñcam vājam tvā agne jigīvāṃsam saṃmārjmi vājam ajaiḥ iti
manaḥ jyotiḥ juṣatām ājyam ariṣṭam yajñam sam imam tanotu bṛhaspatiḥ pratigṛhṇātu naḥ viśve devāsaḥ iha mādayantām iti anuyājān
ye devāḥ divi ṣṭha iti anuvaṣaṭkāram
nudasva kāma iti srucau vipraṇudyamāne anumantrayate sam barhiḥ aktam iti prastaram prahriyamāṇam saṃsrāva bhāgāḥ iti saṃsrāvam na ghraṃs tatāpa sam varcasā devānām patnīḥ su gārhapatyaḥ iti patnīsaṃyājān dakṣiṇāgni homān tṛtīyam ulūkhale musale iti
āgnīdhraḥ saṃmārgam agnau praharati yaḥ agnau iti
vi te muñcāmi aham viṣyāmi pra tvā muñcāmi iti patnīm yoktreṇa vimucyamānām anumantrayate
vedaḥ svastiḥ iti vedam vicṛtati
samiṣṭa yajuṣaḥ yān āvahaḥ iti ṣaḍbhiḥ saṃsthita homān juhoti
manasaspate iti āsām uttamā
praṇītāḥ vimucyamānāḥ sasruṣīḥ iti anumantrayate
yeṣām prayājāḥ iti yajamānam āśāste
yat annam iti bhāgam prāśya deva savitar etat te prāha tat pra ca suva pra ca yaja bṛhaspatiḥ brahmā sa yajñam pāhi sa yajñapatim pāhi sa mām pāhi sa mām karmaṇyam pāhi iti āha
yajamānaḥ uda pātre añjalau āsikte sam varcasā iti mukham vimārṣṭi
antareṇa apara agnī dakṣiṇena agnim viṣṇukrama ādi īkṣaṇa antam
agne gṛhapate iti gārhapatyam upatiṣṭhate
yasya uruṣu iti āhavanīyam abhivrajya prāṇa apānau ojaḥ asi iti uktam
ayam naḥ agniḥ iti dvābhyām upasthāya sam yajñapatiḥ āśiṣā iti bhāgam prāśnāti
vratāni vratapataye iti vrata visarjanīm ādadhāti
etasmāt yājamānāt ṛte apasiddhiḥ
tat api ślokau vadataḥ
pravargyaḥ yājamānāni patnīmantrāḥ ca tat trayam aṅgam ca yajñe bhavati
ṛte ca ebhyaḥ apasidhyati
pravargyāt śauryam āpnoti yājamānena ca āśiṣaḥ patnīmantraiḥ prajām āyuḥ
tasmāt tena eva sidhyati iti
darśa paurṇamāsau triṃśatam varṇāni pañcadaśa dākṣāyaṇayajñaḥ
paurṇamāsyām paurṇamāsam aparedyus ca evam amāvāsyāyām saṃvatsaram vā
sākaṃprasthāyya ādīni ca
etābhyām iṣṭayaḥ vyākhyātāḥ vyākhyātāḥ
atha agnyādheyam
vasante brāhmaṇasya grīṣme rājanyasya varṣāsu vaiśyasya
trīṇi parvāṇi iti uktam
yadā eva kadācid ādadhyāt śraddhā tu eva enam na atīyāt
uktaḥ brahmaudanaḥ
ṛtvijaḥ upasādayati
abhimantritam vā ādadhyāt
yaḥ aśvatthaḥ śamī garbhaḥ āruroha tve sacā tam te harāmi brahmaṇā yajñiyaiḥ ketubhiḥ saha jātavedaḥ bhuvanasya yat retaḥ iha siñca tapasaḥ yat janiṣyate agnim aśvatthāt adhi havya vāham śamī garbhāt janayan yaḥ mayobhūḥ iti mantra ukte araṇī gṛhṇantam ādhāsyamānam vācayati
vāgyatāḥ jāgrataḥ rātrim āsate para rātram vā
bṛhaspate savitar iti svapataḥ bodhayet
uṣasi śāntyudakam karoti cityā ādibhiḥ ātharvaṇībhiḥ āṅgirasībhiḥ ca cātanaiḥ mātṛnāmabhiḥ vāstoṣpatyaiḥ anuyojitaiḥ
tena agnipadam aśvam snāpayan abhyukṣan śamayati an udite udite vā ādhāsyamānaḥ
ākṛtiloṣṭa iti ādi upasthāna antam
yat tvā kruddhāḥ iti upoddharanti ācāryāḥ āhavanīya dakṣiṇāgnyoḥ lakṣaṇa antam
purīṣyaḥ asi viśva bharāḥ atharvā tvā prathamaḥ niḥ amanthat agne tvām agne puṣkarāt adhi atharvā niḥ amanthata mūrdhnaḥ viśvasya vāghataḥ tam u tvā dadhyaṅ ṛṣiḥ putraḥ īdhe atharvaṇaḥ vṛtra haṇam puraṃdaram tam u tvā pāthyaḥ vṛṣā samīdhe dasyu hantamam dhanaṃjayam raṇe raṇe iti mathyamānam anumantrayate jātam su jātam jātavedasam iti
jātarūpeṇa antardhāya nāsikyena ūṣmaṇā āsyena vā mayi agre iti etayā apānati
aśva pādam lakṣaṇe nidhāpyamānam sam adhvarāya iti anumantrayate
rathena agnau praṇīyamāne aśve anvārabdham vācayati
yat akrandaḥ prathamam jāyamānaḥ udyan samudrāt uta vā purīṣāt śyenasya pakṣā hariṇasya bāhū upastutyam mahi jātam te arvan
yad akrandaḥ salile jāto arvant sahasvān vājin balavān balena
taṃ tvādadhur brahmaṇe bhāgam agne atharvāṇaḥ sāmavedo yajūṃṣi
nināya
tasya pade prathamaṃ jyotir ādadhe sa mā vahāti sukṛtāṃ yatra lokaḥ
abhitiṣṭha pṛtanyato mahyaṃ prajām āyuś ca vājin dhehi
tvayā vadheyaṃ dviṣataḥ sapatnān svargaṃ me lokaṃ yajamānāya dhehi
abhitiṣṭha pṛtanyataḥ sahasva pṛtanāyataḥ
yathāham abhibhūḥ sarvāṇi tāni dhūrvato janān iti
āhavanīya dakṣiṇāgnī gārhapatyāt saha praṇīyamāṇau vyākaromi iti anumantrayate
āhitam āhavanīyam ā ayam gauḥ iti upatiṣṭhate
dakṣiṇāgniḥ nirmathyaḥ āhāryaḥ vā
sabhya āvasathyayoḥ āhavanīyāt vihāraḥ sabhyāt vā āvasathyasya
sabhyaḥ sabhāyai
āvasathyaḥ āvasathāya
agni padam aśvam ratham cātuṣprāśyām hiraṇyam ca brahmaṇe dadāti
agnim tvā āhuḥ vaiśvānaram sadanān pradahan nu agāḥ sa naḥ devatrā adhi brūhi mā riṣāma vayam tava iti aśvam śamayitvā yat akrandaḥ iti upākurute
indrasya ojaḥ marutām anīkam iti ratham abhi hutvā vanaspate vīḍu aṅgaḥ iti ātiṣṭhati
upaviśya pūrṇahomam upa tvā namasā iti
idam ugrāya iti anvaktān akṣān videvanāya adhvaryave prayacchati
āgnyādheyikīṣu iṣṭiṣu agneḥ pavamānasya pāvakasya śuceḥ aditeḥ iti pavamānaḥ punātu tveṣaḥ te agniḥ rakṣāṃsi aditiḥ dyauḥ iti
yajamānaḥ dvādaśa rātram upavatsyadbhaktam iti uktam
brahmacārī vratī adhas agnīn upaśete
sāyam prātar agnihotram
gavīḍām dohayitvā agnihotram adhiśrayati
abhijvālya samudvāntam adbhiḥ pratyānīya udak udvāsayati
agni paristaraṇam paryukṣaṇam ṛtam tvā iti
gārhapatyāt āhavanīyam udaka dhārām ninayati amṛtam asi amṛtam amṛtena saṃdhehi iti
sruc sruvam prakṣālitam pratapati niṣṭaptam iti
sruveṇa sruci grahān unnayati
samidh uttarām srucam mukha saṃmitām udgṛhya āhavanīyam abhiprakrāmati idam aham yajamānam svargam lokam unnayāmi iti
barhiṣi nidhāya samidham ādadhāti agni jyotiṣam tvā vāyumatīm prāṇavatīm svargyām svargāya upadadhāmi bhāsvatīm iti sūrya jyotiṣam iti prātar
pradīptām abhijuhoti sajūs devena savitrā sajūs rātryā indravatyā juṣāṇaḥ agniḥ vetu svāhā iti sajūs uṣasā iti juṣāṇaḥ sūryaḥ iti prātar
ayam mā lokaḥ anusaṃtanutām iti gārhapatyam avekṣya prajāpate na tvat etāni anyaḥ iti manasā eva pūrṇatarām uttarām juhoti
sruvam tris udañcam unnayati rudrān prīṇāmi iti
barhiṣi nidhāya unmṛjya uttaratas pāṇī nimārṣṭi oṣadhi vanaspatīn prīṇāmi iti dvitīyam unmṛjya pitryupavītam kṛtvā dakṣiṇatas pitṛbhyaḥ svadhām karomi iti
apara agnyoḥ kāmyam agnihotram nityam ācāryāḥ
gārhapatye samidham ādhāya sthālyāḥ sruveṇa juhoti iha puṣṭim puṣṭi patiḥ dadhātu iha prajām ramayatu prajāpatiḥ agnaye gṛhapataye rayimate puṣṭi pataye svāhā iti
uktā uttarā
dakṣiṇāgnau agnaye anna ādāya anna pataye svāhā iti pūrvā
satyam tvā ṛtena iti paryukṣya sruvam srucam barhiḥ ca uttareṇa agnim nidadhāti
sruc śeṣam prāśnāti
prāṇān prīṇāmi iti upaspṛśya garbhān iti dvitīyam viśvān devān iti antatas sarvam a prakṣālitayā udakam srucā ninayati sarpa itarajanān iti barhiṣi prakṣālya sarpa puṇyajanān iti dvitīyam gandharva apsarasaḥ iti apareṇa tṛtīyam
saptarṣīn iti sruvam srucam ca pratapati
dakṣiṇān nayāmi iti sruc daṇḍam avamārṣṭi
prātar unmārṣṭi
brāhmaṇa uktam agnyupasthānam
atha gavīḍā ādi bhreṣe tasyai tasyai devatāyai juhuyāt
trayodaśyām āgnāvaiṣṇavam ekādaśa kapālam nirvapet darśa pūrṇamāsau āripsamānaḥ agnāviṣṇū iti pūrvam paurṇamāsam ārabhamāṇaḥ sarasvatyai ca carum sarasvate dvādaśa kapālam sarasvati vrateṣu yasya vratam iti
ādhānāt vṛddhiḥ ced arvāk saṃvatsarāt rohiṇyām utsṛjya agnihotram punarvasvoḥ punar ādadhīta om bhūḥ bhuvaḥ svar janat om iti
oṣadhīṣu pakvāsu āgrayaṇeṣṭiḥ
idāvatsarāya iti purastāddhoma saṃsthita homeṣu āvapeta
agne indra iti āgnendram aindrāgnam ca indra agnī asmān iti yat vidvāṃsaḥ dyāvāpṛthivī upaśrutyā somaḥ vīrudhām iti vaiśvadeva dyāvāpṛthivīya saumyān
phālgunyām paurṇamāsyām cāturmāsyāni prayuñjīta
pūrvedyus vaiśvānara pārjanya iṣṭiḥ vai agne vaiśvānara abhi kranda stanaya iti
vaiśvadeve nirmathyam prahṛtam bhavatam naḥ samanasau iti anumantrayate
agnau agniḥ iti homam
evam nirmanthanam
āgneyam saumyam sāvitram sārasvatam pauṣṇam mārutam vaiśvadevam dyāvāpṛthivīyam agniḥ vanaspatīnām somaḥ vīrudhām savitā prasavānām sarasvati vrateṣu prapathe pathām marutaḥ parvatānām viśve devāḥ mama dyāvāpṛthivī dātrāṇām iti
vājinasya arvācīnam vasu vidam iti
tasya prāṇabhakṣān bhakṣayanti hotṛ adhvaryu brahma āgnīdhrāḥ pratyakṣam yajamānaḥ mithas samupahūya
yat me retaḥ prasicyate yat vā me apagacchati yat vā jāyate punar tena mā śivam āviśa tena mā vājinam kṛṇu tena suprajasam kṛṇu tasya te vāji pītasya upahūtaḥ bhakṣayāmi
āṣāḍhyām varuṇapraghāseṣu agnyoḥ praṇīyamānayoḥ agne prehi iti japan eti
dakṣiṇam agnim upaviśati
purastāt ativrajya uttare agnau hutvā dakṣiṇe juhoti
aticāram pṛṣṭām patnīm idam āpaḥ pravahata iti mārjayanti
pauṣṇa antān pañca
aindrāgnam vāruṇam mārutam kāyam varuṇaḥ apām yaḥ ātma dāḥ iti
avabhṛthaḥ somāt
kārttikyām sākamedhāḥ
pūrvedyus iṣṭyām agneḥ anīkavataḥ acikradat iti madhyaṃdine sāṃtapanānām marutām sāṃtapanāḥ idam iti sāyam gṛhamedhinām tigmam anīkam iti
ājyabhāgāt īḍā antā
śvas bhūte pūrṇa darvyam pūrṇā darve iti
krīḍinām marutām kṛṣṇam niyānam iti
māhendryām ṣaṭ aindrāgna antān
māhendram vaiśvakarmaṇam ye bhakṣayantaḥ iti
pitryāyām ājyabhāga antam daivāvṛdh somāya pitṛmate pitṛbhyaḥ somavadbhyaḥ vā barhiṣadaḥ pitaraḥ upahūtāḥ naḥ pitaraḥ agniṣvāttāḥ pitaraḥ agnaye kavyavāhanāya iti
purastāddhomān dakṣiṇāgneḥ atipraṇīte juhoti
dakṣiṇena agnim atikramya pratyaṅ upaviśati uttareṇa yajamānaḥ āgnīdhraḥ ca
astu svadhā iti pratyāśrāvayati
tat api ślokau vadataḥ
pitryāyām prāc mukhaḥ brahmā hutvā homān purogamān gatvā tu dakṣiṇena agneḥ pratyaṅ āsīta karmaṇi āgnīdhraḥ yajamānaḥ ca uttareṇa tu tau ubhau
astu svadhā iti vaktavyam pratyāśrāvaṇam atra tu iti
iḍām avajighrati
pariṣikte daivāvṛdh
śaṃyu antā
vimitāt niṣkrāmantaḥ japanti ayā viṣṭhā iti
prāñcaḥ abhyutkramya ud asya ketavaḥ iti ādityam upatiṣṭhante dakṣiṇāñcaḥ divam pṛthivīm iti agnīn
atha udañcaḥ catuṣpathe traiyambakam yaḥ agnau iti
yajamāna ārya janāḥ savya hasta puroḍāśāḥ dakṣiṇān ūrūn āghnānāḥ tris prasavyam agnim anupariyanti tryambakam yajāmahe sugandhim puṣṭi vardhanam urvārukam iva bandhanāt mṛtyoḥ mukṣīya mā amṛtāt iti dakṣiṇa hasta puroḍāśāḥ pradakṣiṇam
mūtayoḥ pramuktayoḥ yaḥ naḥ svaḥ iti japati
dakṣiṇa āvṛtaḥ āvrajanti
atha āditya iṣṭiḥ
phālgunyām śunāsīryam
punaḥprayoge pūrvedyus
pauṣṇa antān pañca
vāyavyam śunāsīryam sauryam ekayā ca śunāsīra iha sūryaḥ cakṣuṣām iti
atha paśau vaiṣṇavam pūrṇahomam uru viṣṇo iti
arātīyoḥ iti yūpam vṛścyamānam anumantrayate yat tvā śikvaḥ iti prakṣālyamānam añjate vyañjate iti abhyajyamānam su āktam me iti ājyamānam gandha pravādābhiḥ anulipyamānam yat te vāsaḥ iti paridhāpyamānam vanaspate stīrṇam iti barhiṣi āsādyamānam vanaspatiḥ saha yasyām sadaḥ iti ucchrīyamāṇam dhartā dhriyasva iti pādena avaṭe nidhīyamānam viṣṇoḥ karmāṇi iti dvābhyām ucchritam samiddhaḥ adya iti prayājān nārāśaṃsinām devaḥ deveṣu iti dvitīyam
ūrdhvāḥ asya iti iṣṭakāpaśau
ānaya etam iti ādi āñjana antam
indrāya bhāgam iti yathādevatam
yaḥ īśe iti pramucyamānam anumantrayate
nīyamāne pramucyamānahomān juhuyāt pramucyamānaḥ bhuvanasya gopa paśuḥ naḥ atra prati bhāgam etu agniḥ yajñam trivṛtam sapta tantum devaḥ devebhyaḥ havyam vahatu prajānan yau te daṃṣṭrau ropayiṣṇū jihmāyete dakṣiṇā sam ca paśyataḥ anāṣṭram naḥ pitaraḥ tat kṛṇota yūpe baddham pramumucima yat annam a hrastaḥ tvam abhijuṣṭaḥ parehi indrasya goṣṭham apidhāva vidvān dhīrāsaḥ tvā kavayaḥ saṃmṛjantu iṣam ūrjam yajamānāya dattvā iti
śāsyamāne pradakṣiṇam āvartante
vapāyāḥ jātavedaḥ vapayā iti
śaṃbhu mayobhubhyām cātvāle marjayanti
aindrāgnam puroḍāśam āvadānikam ca
saṃpreṣite āgnīdhraḥ śāmitrāt aupayajān aṅgārān hotuḥ purastāt nirvapati
hṛdayaśūle upamite apsu te rājan iti japanti
aindrāgnena iṣṭvā kāmyaḥ paśuḥ
somena yakṣyamāṇa aindrāgnam usram ālabheta yasya pitā pitāmahaḥ somaṃ na pibet
ṛtvijo vṛṇīte
atharvāṅgirovidaṃ brahmāṇam
sāmavidam udgātāram
ṛgvidaṃ hotāram
yajurvidam adhvaryum
brāhmaṇācchaṃsī potāgnīdhra iti brahmaṇo 'nucarāḥ sadasyaś ca
prastotā pratihartā subrahmaṇya ity udgātuḥ
maitrāvaruṇo 'cchāvāko grāvastud iti hotuḥ
pratiprasthātā neṣṭonnetety adhvaryoḥ
vasantādiṣu yathāvarṇaṃ devayajanam ity uktam
yasya śvabhra ūrmo vṛkṣaḥ parvato nadī panthā vā purastāt syāt
na devayajanamātraṃ purastāt paryavaśiṣyet
somarūpāṇy anudhyāyet
dīkṣaṇīyāyām āgnāvaiṣṇavam
patnīsaṃyājāntā
dīkṣito 'bhyañjanam ity abhyajyamāno japati
punantu meti pāvyamānaḥ
sutrāmāṇam iti kṛṣṇājinam upaveśitaḥ
dīkṣitāvedanāt kāmaṃ caranti
astam ite vāgvisarjanād astaṃ yate nama iti namaskṛtya nakṣatrāṇāṃ mā saṃkāśaś ca pratīkāśaś cāvatām iti nakṣatrāṇy upatiṣṭhate
dakṣiṇenāgniṃ kaśipvityādi vīkṣaṇāntam
punaḥ prāṇa iti mantroktāny abhimantrayate
ādityasya mā saṃkāśaḥ
udyate nama ity ādityam upatiṣṭhate
vratāni
apratyutthāyikaḥ
anabhivādukaḥ
na nāma gṛhṇāti
vicakṣaṇottaraṃ brāhmaṇasya canasitottaraṃ prājāpatyasya
na dānahomapākādhyayanāni
na vasūni
kṛṣṇājinaṃ vasīta
kurīraṃ dhārayet
muṣṭī kuryāt
aṅguṣṭhaprabhṛtayas tisra ucchrayet
mṛgaśṛṅgaṃ gṛhṇīyāt
tena kaṣeta
yasya vāg vāyatā syān muṣṭī vāvasṛṣṭau sa etāni japet
agnihotraṃ ca mā paurṇamāsaś ca yajñaḥ purastāt pratyañcam ubhau kāmaprau bhūtvā kṣityā sahāviśatām
vasatiś ca māmāvāsyaś ca yajñaḥ paścāt prāñcam
manaś ca mā pitṛyajñaś ca yajño dakṣiṇata udañcam
vāk ca meṣṭiś cottarato dakṣiṇāñcam
retaś ca mānnaṃ ceta ūrdhvam
cakṣuś ca mā paśubandhaś ca yajño 'muto 'rvāñcam iti
dīkṣānte ca vasusaṃpattaye
nainaṃ bahirvedyabhyudiyān nābhy astam iyāt
nādhiṣṇye pratapet
satyaṃ vadet
vratalope yad asmṛtīty agnim upatiṣṭhate
satyaṃ bṛhad iti loṣṭam ādāya śuddhā na āpa iti mūtrapurīṣe kṣārayati
pavitreṇa pṛthivīti loṣṭenātmānam utpunāti
ya ṛte cid abhiśriṣa iti śīrṇaṃ daṇḍādy abhimantrayate
svapneṣūktam
divo nu mām iti ca
yad atrāpi madhor ahaṃ niraṣṭhaviṣam asmṛtam
agniś ca tat savitā ca punar me jaṭhare dhattām iti jāmbīlaskandana ātmānam anumantrayate
yad atrāpi rasasya me parāpapātāsmṛtam
tad ihopahvayāmahe tan ma āpyāyatāṃ punar iti retasaḥ
paro 'pehīty aśastaśaṃsane
aśmanvatīty apāṃ taraṇe
apaḥ samudrād ity anācchāditābhivarṣaṇe
ava jyām iveti krodhe
ṛtumatīṃ jāyāṃ sārūpavatsaṃ śrapayitvābhighāryodvāsyoddhṛtyābhihiṅkṛtya garbhavedanapuṃsavanaiḥ saṃpātavantaṃ parām eva prāśayet
tisro dīkṣāḥ
aparimitā vā
dvādaśāhīnasya
dīkṣānte prāyaṇīyāyāṃ pathyāyāḥ svaster agneḥ somasya savitur aditeḥ pathyā revatīr vedaḥ svastir iti
śaṃyvantā
dhrauvasya pūrṇāhutiṃ yasyoruṣv iti
niṣkramya somakrayaṇīṃ prapādyamānāṃ divaṃ ca rohety anumantrayate
padābhihomam iḍāyās padam iti
uparavadeśe carmaṇi somam abhi tyam iti hiraṇyapāṇir vicinoti
ayaṃ sahasram ity anumantrayate
krīte kurīraṃ nirmuṣṇāti
ud āyuṣety uttiṣṭhati
prohyamāṇe 'pratirathaṃ japati
dhruvaṃ dhruveṇeti rājānaṃ rājavahanād āsandyāṃ nīyamānam anumantrayate
dakṣiṇenāgnim āsthāpita ātithyāyāṃ havir abhimṛśanti yajñena yajñam iti
vaiṣṇavaṃ viṣṇor nu kam iti
iḍāntā
tānūnaptrapātre pañcakṛtvo 'vadyanty ājyam āpataye tvā gṛhṇāmi paripataye tvā tanūnaptre tvā śākvarāya tvā śakmana ojiṣṭhāya tveti
tad abhimṛśanti
anādhṛṣṭam asyanādhṛṣyaṃ devānām ojo 'bhiśastipā anabhiśastiḥ
anu me dīkṣāṃ dīkṣāpatir manyatām anu tapas tapaspatiḥ
añjasā satyam upageṣaṃ svite mā dhā iti dīkṣāliṅgaṃ dīkṣitaḥ
adhvaryur āgnīdhram āhāgnīt madanty āpā3ḥ iti
āgnīdhro madanti devīr amṛtā ṛtāvṛdha iti
adhvaryus tābhir udehīti
āgnīdhras tāḥ kuśair udānayati
tā upaspṛśya somam āpyāyayanty aṃśur aṃśuṣ ṭe deva somāpyāyatām indrāyaikadhanavide
ā tubhyam indraḥ pyāyatām ā tvam indrāya pyāyasva
svasti te deva soma sutyām udṛcam aśīyeti
punar upaspṛśyottānahastāḥ prastare nihnuvata eṣṭā rāya eṣṭā vāmāni preṣe bhagāya ṛtamṛtavādibhyo namo dive namaḥ pṛthivyā iti
pravargyāya purastāddhomān hutvā gārhapatyaṃ dakṣiṇenopaviśati
na prathamayajñe pravargyaṃ kurvīta
kāmam anūcānaḥ śrotriyaḥ
antardhāyādhvaryur āha brahman gharmeṇa pracariṣyāma iti
pracarata gharmam ity anujānāti
uccaiḥ sarvam upāṃśu vā
gharmaṃ tāpyamānam upāsīta
gharmaṃ tapāmy amṛtasya dhārayā devebhyo havyaṃ paridāṃ savitre
śukraṃ devāḥ śṛtam adantu havyam āsañ juhvānam amṛtasya yonau
devānām adhipā eti gharma ṛtena bhrājann amṛtaṃ vicaṣṭe
hiraṇyavarṇo nabhaso deva sūryo gharmo bhrājan divo antān paryeṣi vidyutā
vaiśvānaraḥ samudraṃ paryeti śukro gharmo bhrājan tejasā rocamānaḥ
nudañchatrūn pradahan me sapatnān ādityo dyām adhyarukṣad vipaścit
vidyotate dyotata ā ca dyotate apsv antar amṛto gharma udyan
hantā vṛtrasya haritām anīkam anādhṛṣṭās tanvaḥ sūryasya
gharmaḥ paścād uta gharmaḥ purastād ayodaṃṣṭrāya dviṣato 'pidadhmaḥ
vaiśvānaraḥ śītarūre vasānaḥ sapatnān me dviṣato hantu sarvān
ṛtūn ṛtubhiḥ śrapayati brahmaṇaikavīro gharmaḥ śucānaḥ samidhā samiddhaḥ
brahma tvā tapati brahmaṇā tejasā ca
gharmaḥ sāhasraḥ samidhā samiddhaḥ
asapatnāḥ pradiśo me bhavantu
sapatnān sarvān me sūryo hantu vaiśvānaro hariḥ
gharmas taptaḥ pradahatu bhrātṛvyān dviṣato vṛṣā
udyan me śukra ādityo vimṛdho hantu sūryaḥ
brahma jajñānam iyaṃ pitryeti śastravad ardharcaśa āhāvapratigaravarjam
rucir asīti rucitam anumantrayate
gharmadhug dohāyottiṣṭhata uttiṣṭhatāvapaśyateti
upahvaya iti gharmadughām
gharmasūktena gharmaṃ hūyamānam
svāhākṛta iti dvābhyāṃ gharmasya vaṣaṭkṛte 'nuvaṣaṭkṛte
bhakṣo vājinavacchṛtaṃ havir madhu havir aśyāma te gharma madhumataḥ pitṛmato vājimato bṛhaspatimato viśvadevyāvata iti
satre hotādhvaryur brahmodgātānucarā gṛhapatiś ca
ucchiṣṭakhare pavitrair mārjayante
sūyavasād iti triruktāyāṃ saṃsthitahomān
upasadyāgneyasaumyavaiṣṇavān
vaṣaṭkārāntā
āpyāyananihnavane
yatrāhādhvaryur agnīd devapatnīr vyācakṣveti tadapareṇa gārhapatyaṃ prāṅmukhas tiṣṭhann anavānann āgnīdhro devapatnīr vyācaṣṭe
pṛthivy agneḥ patnī vāg vātasya patnī senendrasya patnī dhenā bṛhaspateḥ patnī pathyā pūṣṇaḥ patnī gāyatrī vasūnāṃ patnī triṣṭub rudrāṇāṃ patnī jagaty ādityānāṃ patny anuṣṭum mitrasya patnī virāḍ varuṇasya patnī paṅktir viṣṇoḥ patnī dīkṣā somasya rājñaḥ patnīti
subrahmaṇyāhvāne sarvatra yasyāṃ sada iti tisro japati
evam aparāhṇe gharmopasadau
aparedyuḥ pūrvāhṇe 'parāhṇe ca
aupavasathye samāse
evaṃ tisro 'gniṣṭomasya
dvādaśāhīnasya
vimimīṣveti vediṃ mimānam anumantrayate
yasyāṃ vedim iti vediṃ parigṛhyamāṇām
agnau praṇīyamāne 'gne prehīti japitvā bahirvedy upaviśati
dakṣiṇahavirdhānasya vartmābhihomam idaṃ viṣṇur iti
uttarasya trīṇi padeti
havirdhāne pravartyamāne itaś ca meti dvābhyām anumantrayate
viṣṇor nu kam ity upastambhanam upastabhyamānam
manve vāṃ dyāvāpṛthivī ity audumbaryā abhihomam
agnīṣomayoḥ praṇayanāyāmantritas tīrthena patnīśālam āvrajati
cātvālotkarāv antareṇāgnīdhrīyalakṣaṇam uttareṇa sadaś ceti tīrtham
ācamanādi vīkṣaṇāntam
somaṃ rājānam ity ardharcenāgnīṣomau praṇīyamānāv anuvrajati
āgnīdhrīyahomād āgnīdhrīyam uttareṇāgnim apareṇātivrajyāsāda upaviśati
athāgnīṣomīye paśāv uktā dharmāḥ
etena paśavo vyākhyātāḥ
patnīsaṃyājāntaḥ
vasatīvarīḥ parihriyamāṇāḥ pūrṇam adhvaryo prabharety anumantrayate
āgnīdhrīye sthāpyamānā uttarayā amūryā iti ca
dīkṣitas tatra vasati
apararātra ṛtvijaḥ prabodhitāḥ śālādvārye 'pa upaspṛśanti
havirupāvahṛta ityādi vaiśvānaro 'gniṣṭoma ityantābhir yajñatanūbhiḥ purā pracaritor āgnīdhrīye juhoti
yajūṃṣi yajña iti ca
viṣpardhāyāṃ caturbhiścaturbhiḥ purastāt prātaranuvākasya
enaṃ dakṣiṇenāhavanīyam apareṇātivrajyāsāda upaviśati
upaviṣṭe hotari hotāraṃ yad asmṛtīti hutvā purastāddhomān juhoti
pātaṃ na indrāpūṣaṇeti catvāri sūktāni prātaranuvākam anu japati
ambayo yantīti trīṇy aponaptrīyam
indra juṣasveti rājñy abhiṣūyamāṇe 'bhiṣavaṇahomān juhoti
upāṃśugrahahomam sūryo dyām ity udite
antaryāmīyaṃ ca
havirdhāne pūrveṇātītya khare copaviśya divas pṛthivyā iti madhusūktena rājānaṃ saṃśrayati
indrāya somam ṛtvija iti droṇakalaśastham anumantrayate
dhṛṣat pibeti mādhyandine
yatra vijānāti brahmant somo 'skan iti tam etayālabhyābhimantrayate
abhūd devaḥ savitā vandyo nū na idānīm ahna upavācyo nṛbhiḥ
vi yo ratnā bhajati mānavebhyaḥ śreṣṭhaṃ no atra draviṇaṃ yathā dadhad iti
ye agnayo apsv antar iti saptabhir abhijuhoti
adhvaryuḥ pratiprasthātā prastotodgātā pratihartā brahmā sunvan samanvārabdhā bahiṣpavamānāya visṛpya vaipruṣān homān juhvati drapsaś caskandeti
yas te drapsaḥ skandati yas te aṃśur bāhucyuto dhiṣaṇāyā upasthāt
adhvaryor vā pari yaḥ pavitrāt taṃ te juhomi manasā vaṣaṭkṛtam
drapsaḥ patito 'tyasyavaś ca yaḥ paraḥ srucaḥ
ayaṃ devo bṛhaspatiḥ saṃ taṃ siñcatu rādhase
yas te drapsaḥ patitaḥ pṛthivyāṃ dhānāsomaḥ parīvāpaḥ karambhaḥ
ayaṃ devo bṛhaspatiḥ saṃ taṃ siñcatu varcase
yan me skannam iti
cātvālād dakṣiṇata upaviśanti
doṣo gāyeti japann udgātāram īkṣate
stotropākaraṇāt prastotā brahmāṇam āmantrayate brahman stoṣyāmaḥ praśāsta iti
tatra raśmir asi kṣayāya tvā kṣayaṃ jinva
savitṛprasūtā bṛhaspataye stuta
deva savitar etat te prāha tat pra ca suva pra ca yaja
āyuṣmatyā ṛco māpagāyata tanūpāt sāmnaḥ
satyā va āśiṣaḥ santu satyā ākūtayaḥ
ṛtaṃ ca satyaṃ ca vadata
bṛhaspate 'numatyoṃ bhūr janad indravanta ity uktvā stuteti prathamayā svaramātrayā prasauti
madhyamayā mādhyaṃdine
uttamayā tṛtīyasavane
bhuva iti mādhyaṃdine
svar iti tṛtīyasavane
ukthyādiṣv ahīne ca oṃ bhūr bhuvaḥ svar janad vṛdhat karad ruhan mahat tac cham om iti ca
viṣpardhamānayoḥ savṛtasomayoḥ stomabhāgānām uparyupari stuteṣe stutorje stuta devasya savituḥ save
bṛhaspatiṃ vaḥ prajāpatiṃ vo vasūn vo devān rudrān vo devān ādityān vo devān sādhyān vo devān āptyān vo devān viśvān vo devān sarvān vo devān viśvatas parihavāmahe
janebhyo 'smākam astu kevala itaḥ kṛṇotu vīryam iti japan pareṣāṃ brahmāṇam avekṣeta
stutasya stutam asy ūrjasvat payasvat
ūrjaṃ mahyaṃ stutaṃ duhām ā mā stutasya stutaṃ gamet
indriyāvanto havāmahe dhukṣīmahi prajām iṣam
sā me satyāśīr deveṣv astu
brahmavarcasaṃ mā gamayed iti stotram anumantrayate
indrasya kukṣir ity āsikte some pūtabhṛtam
stute bahiṣpavamāne vācayati śyeno 'sīti
vṛṣāsīti mādhyaṃdine
ṛbhur asīty ārbhave
brāhmaṇoktān ity anubrāhmaṇinaḥ
athādhvaryur āhāgnīd agnīn vihara barhi stṛṇīhi paroḍāśān alaṃkurv iti
āgnīdhra āgnīdhrīyād aṅgārair dve savane viharati
śalākābhis tṛtīyasavanam
pratyaṅmukho hotṛmaitrāvaruṇabrāhmaṇācchaṃsipotṛneṣṭracchāvākānāṃ dhiṣṇyeṣu mārjālīye
tatraiva pratyānayati
anu pṛṣṭyām āstīrya puroḍāśān alaṃkurute
ye agnayo vihṛtā dhiṣṇyāḥ pṛthivīm anu
te naḥ pāntu te no 'vantu tebhyo namas te no mā hiṃsiṣur iti vihṛtān anumantrayate
uttarayoḥ savanayoḥ punar maitv indriyam iti
āhavanīyam apareṇetyuktam
pravṛtāḥ pravṛtāhutīr juhvati juṣṭo vāce bhūyāsaṃ juṣṭo vācaspataye devi vāg yad vāco madhumattamaṃ tasmin mā dhāḥ svāhā
vāce svāhā vācaspataye svāhā sarasvatyai svāheti
manasā caturthīm
saptāhutīr ity eke sarasvate svāhā mahobhyaḥ sammahobhyaḥ svāhā
ṛcā stomam iti
vapāmārjanānta upotthāya divas pṛṣṭha ity ādityam upatiṣṭhante
mā pragāmety āvrajyāhavanīyaṃ nirmathyaṃ yūpam ādityam agnayaḥ sagarā stha sagareṇa nāmnā raudreṇānīkena pāta māgnayaḥ pipṛta māgnayo gopāyata mā namo vo 'stu mā mā hiṃsiṣṭeti
āgnīdhrīyam uttareṇa sado 'bhivrajanti
dhiṣṇyavanto yajamānaś ca pūrvayā dvārā prasarpanti
apare 'parayā
sadaḥ prasṛpsyanto dhiṣṇyān namaskurvanti dhiṣṇyebhyo namo nama iti
draṣṭre nama iti draṣṭāraṃ prasarpantaḥ
upaśrotre nama ity upaśrotāram
cātvālotkaraśāmitrovadhyagohāstāvāgnīdhrīyācchāvākavādaṃ mārjālīyaṃ kharaṃ dhiṣṇyān anyāṃś copatiṣṭhante agnayaḥ sagarā stheti
urv antarikṣaṃ vīhīti sado 'bhimṛśanti
devī dvārau mā mā saṃtāptaṃ lokaṃ me lokakṛtau kṛṇutam iti dvārye
prasṛpya anukhyātre nama ity anukhyātāram
uttareṇa dhiṣṇyān parikramya svaṃ svaṃ dhiṣṇyam abhiprasṛptā upadraṣṭre nama ity upadraṣṭāram
upaviśya japanty abhi tvendreti
stotraṃ yajamānaḥ
sadasyo brahmāṇaṃ dakṣiṇena
stotrānumantraṇāj janad iti manasā
visaṃsthite yathādhiṣṇyam uttareṇa pūrvayā dvārā niṣkrāmanti
maitrāvaruṇadhiṣṇyam adhiṣṇyavantaḥ
savanīyapuroḍāśānām aindrān
dvidevatyānām
aindravāyavasya homau vāyur antarikṣasya indravāyū iti
maitrāvaruṇasya mitrāvaruṇau vṛṣṭyā iti
āśvinasyāśvinā brahmaṇety ardharcena
prasthitaiś cariṣyann adhvaryuḥ saṃpreṣyati hotar yaja praśāstar brāhmaṇācchaṃsin potar neṣṭar agnīd iti
indra tvā vṛṣabhaṃ vayam iti brāhmaṇācchaṃsī yajati
uttarābhyāṃ potrāgnīdhrau
yājyānām antaḥ plavate
ye3 yajāmahe vau3ṣaṭ ityādyantau
ādiplutau
anavānaṃ prātaḥsavane
vaṣaṭkṛtya vāg ojaḥ saha ojo mayi prāṇāpānāv ity anumantrayate
somasyāgne vīhī3 ity antaplutenānuvaṣaṭkurvanti
śukrāmanthicamasahomān aindrān indro diva iti
anuvaṣaṭkārāṇām ā devānām iti
anuhomāṃś ca
maitrāvaruṇam aindraṃ mārutaṃ tvāṣṭram āgneyam
agnīdheṣṭe 'dhvaryur āhāyāḍ agnīd iti
ayāṭ ity agnīt
pūrvavad iḍābhakṣaḥ
sadasi somān bhakṣayanty upahūtāḥ
prāśitravat pratīkṣya pratigṛhya
agnihutasyendrapītasyendor indriyāvataḥ
yo bhakṣo gosanir aśvasanir dhanasaniḥ prajāsanir lokasaniḥ
tasya ta upahūtasyopahūto bhakṣayāmi gāyatreṇa chandasā tejasā brāhmaṇavarcaseneti
traiṣṭubheneti mādhyaṃdine
jāgateneti tṛtīyasavane
anuṣṭupchandaseti paryāyeṣu
paṅkticchandaseti saṃdhicamaseṣu
aticchandasety aptoryāmṇi
bhakṣita ātmānaṃ pratyabhimṛśanti śaṃ no bhava hṛda āpīta indo piteva soma sūnave suśevaḥ
sakheva sakhya uruśaṃsa dhīraḥ pra ṇa āyur jīvase soma tārīḥ
hinvā me gātrā harivo gaṇān me mā vyarīriṣaḥ
śivo me saptarṣīn upatiṣṭha māmevā gnābhir abhigā iti
camasān āpyāyayanty āpyāyasva saṃ te payāṃsīti
tatra ślokaḥ
pañcaiva kṛtvaś camasān yajña āpyāyayet kaviḥ
ājye marutvatīye ca prasthitāś cāpi sarvaśa iti
acchāvākacamasahomam aindrāgnam
yady aśnanty āgnīdhrīye
sadasy upaviṣṭā yathāpraiṣam ṛtūn yajanti
marutaḥ potrād iti prathamottamābhyāṃ potā
dvitīyayāgnīdhraḥ
tṛtīyayā brāhmaṇācchaṃsī
yajamāno 'tipreṣyati hotar etad yajeti
nānuvaṣaṭkurvanti
tatra ślokaḥ
dvidevatyān ṛtuyājān yaś ca pātnīvato grahaḥ
ādityagrahasāvitrau tān sma mānuvaṣaṭkṛthāḥ
iti
ṛtuhomān
aindraṃ mārutaṃ tvāṣṭram āgneyam aindraṃ maitrāvaruṇaṃ caturo drāviṇodasān āśvinaṃ gārhapatyam
ṛtupātre bhakṣayanti limpanti vāvajighranti vā ko 'si yaśo 'si yaśodā asi yaśo mayi dhehīti
nārāśaṃsāṃs tūṣṇīṃ pratigṛhya bhakṣayanti narāśaṃsapītasya deva soma te nṛbhiḥ ṣṭutasya matividaḥ
ūmaiḥ pitṛbhir bhakṣitasyopahūtasyopahūto bhakṣayāmīti
ūrvair iti mādhyaṃdine
kāvyair iti tṛtīyasavane
mano nv āhvāmahīti mana upāhvayante
pañcakṛtvo nārāśaṃsān bhakṣayanti
tatra ślokaḥ
pañcaiva kṛtvaś camasān nārāśaṃseṣu bhakṣayet
hotuḥ pūrveṣu śastreṣu yāni prāg āgnimārutād iti
ājyaśastrād aindrāgnam
hotre praugastotrāya prasauti pretir asi dharmaṇe tvā dharmaṃ jinva
maitrāvaruṇāyānvitir asi dive tvā divaṃ jinva
brāhmaṇācchaṃsine saṃdhir asy antarikṣāya tvāntarikṣaṃ jinva
acchāvākāya pratidhir asi pṛthivyai tvā pṛthivīṃ jinveti
praugaśastrād vaiśvadevam
maitrāvaruṇasya maitrāvaruṇam
brāhmaṇācchaṃsina aindram
acchāvākasyaindrāgnam
brāhmaṇācchaṃsy uttamāt pratīhārāt trir hiṃkṛtya śaṃsāvom ity adhvaryum āhvayate
ahiṅkāram anurūpāyokthamukhāya paridhānīyāyai
pragāthāya ca mādhyaṃdine
yonaya eke
adhvaryo śaṃsāvom iti stotriyāyādhvaryo śaṃśaṃsāvom iti tṛtīyasavane
āhāveṣu śaṃsāvo daivety adhvaryuḥ pratigṛṇāti
othāmo daivety avasāne
omothāmo daiveti praṇave
om iti śastrānte
ukthapratigaram āha
ukthasaṃpatsu om ukthaśā ukthaśā yajokthaśā iti
sāmnā śastram upasaṃtanoti
ardharcaśo mandrayā vācā
balīyasyā mādhyaṃdine
baliṣṭhatamayā tṛtīyasavane
uttariṇyottariṇyotsahed ā samāpanāt
āyāhi suṣumā hi te ā no yāhi sutāvata iti stotriyānurūpau
ayam u tvā vicarṣaṇa ity ukthamukham
uddhed abhi śrutāmagham iti paryāsaḥ
uttamā paridhānīyā
triḥ prathamāṃ trir uttamām anvāha
ardharcaśasya ṛgantaṃ praṇavenopasaṃtanoti svarādim apanīya
pacchaḥśasye 'rdharcāntam
śastrāntaṃ makārāntenaiva
śastrokthaṃ vācīty āha
ukthaṃ vācīndrāyeti mādhyaṃdine
ukthaṃ vācīndrāya devebhya iti tṛtīyasavane
ukthyasaṃpadaḥ
paridhānīyottarā yājyā
acchāvākabhakṣād agniḥ prātaḥsavane śyeno 'si yathā somaḥ prātaḥsavana iti yathāsavanam ājyaṃ juhoti
saṃsthitahomān
saṃsthite saṃsthite savane vācayati mayi bhargo mayi maho mayi yaśo mayi sarvam iti
preṣitā mādhyaṃdināyaudumbarīm abhyaparayā dvārā niṣkramyāgnīdhrīyāt sarpanti
yajamānaḥ pūrvayā
purastāddhomān
uktam abhiṣavādi
pavamānāya sadaḥ prasarpanti
āmantritaḥ prasauti viṣṭambho 'si vṛṣṭyai tvā vṛṣṭiṃ jinveti
viharaṇe dhiṣṇyavān bahiś ced dhiṣṇyam abhyetya pari tvāgna iti japati
brahmā ca
dīkṣito bahirvedyabhyāśrāvaṇe 'stamaye 'bhyudaye vāgnaya upāhvayadhvam iti
śrātaṃ manya iti dadhigharmahomam
gharmavadbhakṣo rasaprāśanyā
paśupuroḍāśasya
evā pāhīti prasthitayājyāḥ
prasthitahomān aindrān
gārhapatye dākṣiṇahomāv ud u tyaṃ citraṃ devānām iti
hiraṇyahasto yajamāno bahirvedi dakṣiṇā āyatīr ā gāva iti pratyuttiṣṭhati
hiraṇyam ātreyāya dadāti
āgnīdhrāyopabarhaṇam
agreṇa gārhapatyaṃ jaghanena sado 'ntar āgnīdhrīyaṃ ca sadaś ca cātvālaṃ codīcīr dakṣiṇā utsṛjyamānāḥ saṃ vaḥ sṛjatv iti dvābhyām anumantrayate
yasyāṃ pūrve bhūtakṛta iti bhāgaliḥ
ihed asātheti kauśikaḥ
antataḥ pratihartre deyam
marutvatīyahomam indro mā marutvān iti
śastrayājyāyāḥ
hotrādibhyaḥ prasauti pravāsy ahne tvāhar jinva
anuvāsi rātryai tvā rātriṃ jinva
uśig asi vasubhyas tvā vasūn jinva
praketo 'si rudrebhyas tvā rudrān jinveti
niṣkevalyasya māhendram
praśāstrādīnām aindram
taṃ vo dasmamṛtīṣaham tat tvā yāmi suvīryam iti stotriyānurūpau
dve tisraḥ karoti punar ādāyam
prathamāṃ śastvā tasyā uttamaṃ pādam abhyasyāvasāyottarasyā ardharcena dvitīyāṃ śastvā tasyā uttamaṃ pādam abhyasyottareṇārdharcena tṛtīyāṃ śaṃsati
evaṃ bārhatānāṃ stotriyānurūpāṇāṃ pragrathanam
madhyamoccaistarayā vācā śaṃstavyau
ud u tye madhumattamā iti sāmapragāthaḥ svaravatyā
indraḥ pūrbhid ātirad ity ukthamukhaṃ pacchaḥ prativītatamayā
ud u brahmāṇy airata śravasyeti paryāsaḥ
eved indram iti paridadhāti
parayā yajati
acchāvākabhakṣād ādityagrahahomaṃ yad devā devaheḍanam iti dvābhyām
pavamānasarpaṇāntam
āśiraṃ pūtabhṛtyāsicyamānam āśīr ṇa ūrjam ity anumantrayate
pavamānāya prasauti suditir asy ādityebhyas tvādityān jinveti
avadānahomam āgneyam
aindrāgnam ukthye
aindraṃ ṣoḍaśini
sārasvatam atirātre
paśvekādaśinyām āgneyaṃ saumyaṃ vaiṣṇavaṃ sārasvataṃ pauṣṇam bārhaspatyaṃ vaiśvadevam aindram aindrāgnaṃ sāvitraṃ vāruṇam
savanīyahomādi
indraś ca somaṃ pibataṃ bṛhaspata iti prasthitayājyāḥ
homān aindraṃ maitrāvaruṇam aindrābārhaspatyaṃ mārutaṃ tvāṣṭram aindrāvaiṣṇavam āgneyam
havirdhāne yathācamasaṃ dakṣiṇataḥ svebhya upāsanebhyas trīṃstrīn puroḍāśasaṃvartān etat te pratatāmaheti nipṛṇanti
atra pitara iti japitvaitaṃ bhāgam etaṃ sadhasthāḥ śyeno nṛcakṣā ity anumantrayate
āgnīdhrīye havirucchiṣṭaṃ bhakṣayanti
sāvitragrahahomam
vaiśvadevayājyāyāḥ
dhiṣṇyahomāt aibhir agna ity upāṃśu pātnīvatasyāgnīdhro yajati
tasya homam
neṣṭur upasthe dhiṣṇyānte vāsīno bhakṣayati
agniṣṭomasāmne hotre prasauti ojo 'si pitṛbhyas tvā pitṝn jinveti
dhruvaṃ dhruveṇeti dhruvam avanīyamānam anumantrayate
āgnimārutayājyāhomaṃ prati tyaṃ cārum adhvaram iti saṃpreṣita āgnīdhra ity uktam
hāriyojanahomam ā mandrair iti
tenaiva niṣkrāmanti
āgnīdhrīye sarvaprāyaścittīyān juhoti
agnau śākalān sarve
devakṛtasyainaso 'vayajanam asi svāhā
pitṛkṛtasya
manuṣyakṛtasya
ātmakṛtasya
anājñātājñātakṛtasya
yad vo devāś cakṛma jihvayā guru manaso vā prayutī devaheḍanam
arāvā yo no abhi ducchunāyate tasmiṃs tad eno vasavo ni dhattaneti
devaheḍanasya sūktābhyāṃ ca
droṇakalaśād dhānā hasta ādāya bhasmānte nivapante
cātvālād apareṇādhvaryvāsāditān apsu somacamasān vaiṣṇavyarcā ninayanti
ubhā kavī yuvānā satyādā dharmaṇas pari
satyasya dharmaṇā vi sakhyāni sṛjāmaha iti sakhyāni visṛjante
saṃ sakhyānīti saṃsṛjante 'hargaṇe prāg uttamāt
āgnīdhrīye dadhi bhakṣayanti dadhikrāvṇa iti
patnīsaṃyājebhyaḥ śālāmukhīyam upaviśati
dakṣiṇāsaṃcareṇāhavanīyam apareṇātivrajya samiṣṭayajurbhyaḥ saṃsthitahomān juhoti
apsv avabhṛtheṣṭyām apsu te iti purastāddhomān
sāvikān saṃsthitahomān
vāruṇaṃ tvaṃ no agne sa tvaṃ na iti
iḍāntānuyājāntaike
somaliptāni dadhnābhijuhoty abhūd devo drapsavatyo yat te grāvety etaiḥ
yat te grāvā bāhucyuto acucyon naro yad vā te hastayor adhukṣan
tat ta āpyāyatāṃ tat te niṣṭyāyatāṃ soma rājan
yat te grāvṇā cichiduḥ soma rājan priyāṇy aṅgā sukṛtā purūṇi
tat saṃdhatsvājyenota vardhayasvānāgaso yathā sadam it saṃkṣiyema
yāṃ te tvacaṃ bibhidur yāṃ ca yoniṃ yad vā sthānāt pracyuto yadi vāsuto 'si
tvayā soma kﾱptam asmākam etad upa no rājan sukṛte hvayasva
saṃ prāṇāpānābhyāṃ sam u cakṣuṣā saṃ śrotreṇa gacchasva soma rājan
yat te viriṣṭaṃ sam u tat ta etaj jānītān naḥ saṃgamane pathīnām
ahāḥ śarīraṃ payasā samety anyo anyo bhavati varṇo asya
tasmai ta indo haviṣā vidhema vayaṃ syāma patayo rayīṇām
abhikṣaranti juhvo ghṛtenāṅgā parūṃṣi tava vardhayanti
tasmai te soma nama id vaṣaṭ copa no rājan sukṛte hvayasva
kṛṣṇājinaṃ nidhāya samprokṣati
apāṃ sūktair ityādy upasparśanāntam
ud vayam ity utkrāmanti
apāma somam aganma svar ity āvrajanti
apo divyā ity āhavanīyam upatiṣṭhante
vimuñcāmītyādi mārjanāntam
udayanīyā prāyaṇīyāvat
pathyāyāś caturtham
antasaṃsthā
anūbandhyāyām aparājitāyāṃ tiṣṭhantyāṃ sapatnahanam iti kāmaṃ namaskaroti
yūpaikādaśinī ced vapāmārjanā tvāṣṭraḥ paśuḥ
paryagnikṛtasyotsargaḥ
asyājyāvadānahomam
vaśāpaśupuroḍāśād devikāhavīṃṣi
ayaṃ te yonir ity araṇyor agniṃ samāropyamāṇam anumantrayate
yā te agne yajñiyā tanūs tayā me hy āroha tayā me hy āviśa
ayaṃ te yonir ity ātman
apamityam apratīttam iti vedim upoṣyamāṇām
saktuhome viśvalopa viśvadāvasya tvāsan juhomīty āha
yo agnāviti namaskṛtya tenaiva niṣkrāmanti
upāvaroheti mathyamānam anumantrayate
ity agniṣṭomaḥ
alpasva ekagunāpi yajeta yajeta
agniṣṭoma sāmnaḥ hotre ṣoḍaśistotreṇa atyagniṣṭome ukthye maitrāvaruṇa ādibhyaḥ prasauti tantuḥ asi prajābhyaḥ tvā prajām jinva revat asi oṣadhībhyaḥ tvā oṣadhīḥ jinva pṛtanāṣāh asi paśubhyaḥ tvā paśūn jinva iti
eteṣām yājyā homān indrāvaruṇā suta pau bṛhaspatiḥ naḥ ubhā jigyathuḥ iti
vayam u tvām apūrvya yaḥ naḥ idam idam purā iti stotriya anurūpau
stotriyasya prathamām śastvā tasyāḥ uttamam pādam dvitīyasyāḥ pūrveṇa saṃdhāya avasāya dvitīyena dvitīyām śaṃsati tasyāḥ eva uttamam uttareṇa saṃdhāya avasāya uttamena tṛtīyām
evam kākubhānām stotriya anurūpāṇām pragrathanam
itas pacchas śaṃsati
pra maṃhiṣṭhāya bṛhate bṛhadraye iti uktha mukham
uda prutaḥ na vayaḥ rakṣamāṇāḥ iti bārhaspatyam sāṃśaṃsikam
acchā me indram matayaḥ svar vidaḥ iti paryāsaḥ
iti aikāhikānām uttamayā paridadhāti
parayā yajati
ṣoḍaśini graham upatiṣṭhante yaḥ ā babhūva bhuvanāni viśvā yasmāt anyat na param kim cana asti prajāpatiḥ prajābhiḥ saṃvidānaḥ trīṇi jyotīṃṣi dadhate sa ṣoḍaśī iti
hotre prasauti abhijit asi yukta grāvā indrāya tvā indram jinva iti
ṣoḍaśigrahasya indra juṣasva iti indra ṣoḍaśin ojasvān tvam deveṣu asi ojasvantam mām āyuṣmantam manuṣyeṣu kṛṇuhi tasya te upahūtasya upahūtaḥ bhakṣayāmi iti bhakṣayanti dvau dvau trayaḥ chandogāḥ
gharma vat sattre
atirātre hotṛ ādibhyaḥ prasauti adhipatiḥ asi prāṇāya tvā prāṇam jinva dharuṇaḥ asi apānāya tvā apānam jinva saṃsarpaḥ asi cakṣuṣe tvā cakṣuḥ jinva vayaḥ dhāḥ asi śrotrāya tvā śrotram jinva iti
homān aindrān āśvināt āśvinam
stotriya anurūpayoḥ prathamāni padāni punar ādāyam ardharca śasya vat śaṃsati madhyame paryāye madhyamāni uttame uttamāni
prātaḥsavana vat āhāva ukthasaṃpadau asvarau
vayam u tvā tat id arthāḥ vayam indra tvāyavaḥ iti stotriya anurūpau
ūrdhvam sarvatra trīṇi sūktāni
antyam pacchas paryāsaḥ
yaḥ udṛci iti paridhānīyā
apsu dhūtasya iti yājyā
madhyame trivṛt asi trivṛte tvā trivṛtam jinva pravṛt asi pravṛte tvā pravṛtam jinva svavṛt asi svavṛte tvā svavṛtam jinva anuvṛt asi anuvṛte tvā anuvṛtam jinva iti
abhi tvā vṛṣabhāḥ sute abhi pra go patim girā iti stotriya anurūpau
barhiḥ vā yat su apatyāya iti paridhānīyā
pra ugrām pītim iti yājyā
uttame ārohaḥ asi ārohāya tvā āroham jinva prarohaḥ asi prarohāya tvā praroham jinva saṃrohaḥ asi saṃrohāya tvā saṃroham jinva anurohaḥ asi anurohāya tvā anuroham jinva iti
yoge yoge tavastaram yuñjanti bradhnam aruṣam iti stotriya anurūpau
apāḥ pūrveṣām iti paridhānīyā
ūtī śacīvas iti yājyā
hotre āśvināya prasauti vasukaḥ asi vasyaṣṭiḥ asi veṣa śrīḥ asi vasukāya tvā vasyaṣṭyai tvā veṣa śriyai tvā vasukam jinva vasyaṣṭim jinva veṣa śriyam jinva iti
evam catur saṃsthaḥ jyotiṣṭomaḥ atyagniṣṭoma varjam
eṣa somānām prakṛtiḥ
vājapeyaḥ śaradi
sarvaḥ saptadaśa
hiraṇya srajaḥ ṛtvijaḥ
marutvatīyāt bārhaspatya iṣṭiḥ ājyabhāga ādi iḍā antā
yūpam ārohyamāṇaḥ yajamānaḥ āha devasya savituḥ save svargam varṣiṣṭham nākam ruheyam pṛṣṭhāt pṛthivyāḥ aham iti
ārūḍhaḥ yāvat te iti vīkṣate
avaruhya bhūme mātaḥ iti yūpa vāsāṃsi brahmaṇe dadāti
tīrtha deśe ratha cakram āruhya aparājitā abhimukhaḥ aśva rathān īkṣamāṇaḥ āsīnaḥ vājasāma abhigāyati tris āvis maryāḥ ā vājam vājinaḥ agman devasya savituḥ save svargam arvantaḥ jayema iti
tat vaḥ gāya iti stotriyaḥ
abhiplava stotriyān āvapate
mādhyaṃdine indra kratum naḥ ābhara iti stotriyaḥ indra jyeṣṭham ud u tye madhumattamāḥ iti vā
kad navyaḥ atasīnām iti sāmapragāthaḥ
ahīna sūktam āvapate
tṛtīyasavane yaḥ ekaḥ id vidayate yaḥ indra soma pātamaḥ iti uktha stotriya anurūpau
ūrdhvam ṣoḍaśinaḥ hotre na ābhuḥ asi saptadaśa prajāpatiḥ asi prajāpataye tvā prajāpatim jinva iti
bṛhaspatisavam pariyajñam eke
aptoryāmṇi garbhakāram śaṃsati
yuñjanti bradhnam aruṣam iti stotriyam abhitas āyāhi iti
bhinddhi viśvāḥ apa dviṣaḥ iti anurūpam abhitas ā naḥ yāhi iti
vājapeya vat āvāpaḥ
mādhyaṃdine yat dyāvaḥ indra te śatam yat indra yāvataḥ tvam iti stotriya anurūpau abhitas stotriya anurūpau sāmapragāthāt
indra tri dhātu śaraṇam iti sāmapragāthaḥ
sukīrti vṛṣākapī sāma sūktam ahīna sūktam āvapate
tṛtīyasavane su rūpa kṛtnum ūtaye śuṣmintamam naḥ ūtaye iti stotriya anurūpau abhitas stotriya anurūpau
śeṣam pṛṣṭhya ṣaṣṭha vat sa atirātram
atirikta uktheṣu hotṛ ādibhyaḥ prasauti ākramaḥ asi ākramāya tvā ākramam jinva saṃkramaḥ asi saṃkramāya tvā saṃkramam jinva utkramaḥ asi utkramāya tvā utkramam jinva utkrāntiḥ asi utkrāntyai tvā utkrāntim jinva iti
tam indram vājayāmasi mahāṁ indraḥ yaḥ ojasā iti stotriya anurūpau uttarau vā
ā nūnam aśvinā yuvam tam vām ratham iti sūkte pūrvasya daśamīm dvādaśīm uttaram ca pacchas
madhumatīḥ oṣadhīḥ iti paridhānīyā
uttarā yājyā
uttarā yājyā
kāmam a prathama yajñe agniḥ
sa mahāvrate nityam
phālgunyām sattre pauṣyām tad guṇa anurodhāt
prājāpatye paśau samidhyamānavatīm anu samāḥ tvā agne iti japati
yaḥ ātma dāḥ iti avadānānām
aṣṭamyām ukhā saṃbharaṇīyā
aṣṭa gṛhītasya ṛcā stomam iti
pari tvā agne iti mṛd piṇḍam parilikhyamānam purīṣyaḥ asi iti abhimṛśyamānam tvām agne iti puṣkara parṇe nidhīyamānam āpaḥ hi stha iti palāśa phāṇṭena abhiṣicyamānam pṛthivīm tvā pṛthivyām iti ukhām kriyamāṇām
punaḥkaraṇe iti bhāgaliḥ
tṛtīyayā pacyamānām
āmāvāsyena iṣṭe dīkṣaṇīyāyām vaiśvānara ādityayoḥ ca yat agne yāni kāni cit iti ukhye samidhaḥ ādhīyamānāḥ saṃśitam me iti ukhyam unnīyamānam ā tvā ahārṣam iti unnītam ud uttamam iti pāśān unmucyamānān
saṃvatsaram ukhyam bibharti sadyas vā
ā naḥ bhara iti vanīvāhane vācayati
garbhaḥ asi oṣadhīnām iti ukhyam bhasma apsu opyamānam saha rayyā nivartasva iti dvābhyām uptam ādīyamānam punar tvā iti ukhye samidhaḥ ādhīyamānāḥ
dīkṣā ante vi mimīṣva iti vedi agnim mimānam apeta vīta iti gārhapatyam uduhyamānam ayam te yoniḥ iti gārhapatyeṣṭakāḥ nidhīyamānāḥ
namaḥ astu te nirṛte iti pitryupavītī nairṛtīḥ yat te devī iti śikyā āsandī rukma pāśān nairṛtyām prāstān
an apekṣamāṇāḥ etya niveśanaḥ saṃgamanaḥ iti aindryā gārhapatyam upatiṣṭhante
prāyaṇīya ādi
sīrāḥ yuñjanti iti sīram yujyamānam lāṅgalam pavīravat iti karṣamāṇam
kṛte yonau iti oṣadhīḥ āvapantam
brahma jajñānam iti rukmam nidhīyamānam hiraṇya garbhaḥ iti hiraṇya puruṣam
madhu vātāḥ iti kūrmam abhyajyamānam
viṣṇoḥ karmāṇi iti ulūkhala musalam nidhīyamānam
ajaḥ hi iti aja śiraḥ
pūrvāhṇikīḥ upasadaḥ anu citīḥ cinvanti
vārtrahatyāya śavase vi naḥ indra mṛgaḥ na bhīmaḥ vaiśvānaraḥ naḥ ūtaye iti citim citim purīṣa ācchannām
agne jātān iti dvābhyām pañcamyām citau asapatna iṣṭakāḥ nidhīyamānāḥ
ekānnatriṃśatstomabhāgaiḥ stomabhāgikīḥ
tvām agne puṣkarāt adhi iti gāyatrīḥ abodhi agniḥ iti traiṣṭubhīḥ sam samidh iti ānuṣṭubhīḥ agnim hotāram manye iti aticchāndasīḥ gārhapatye uktham
ayam agniḥ sat patiḥ yena sahasram iti punaścitau
mā naḥ devāḥ bhavāśarvau mṛḍatam yaḥ te sarpaḥ iti raudrān
aśma varma me iti pariśritaḥ
havana prāsanāt āgnīdhraḥ yāḥ āpaḥ divyāḥ iti citim pariṣiñcati
idam vaḥ āpaḥ himasya tvā upa dyām upa vetasam apām idam iti maṇḍūka avakā vetasaiḥ dakṣiṇā ādi pratidiśam vikṛṣyamāṇām
yaḥ viśvacarṣaṇiḥ iti aupavasathye ṣoḍaśa gṛhīta ardhasya sa naḥ pitā janitā iti uttara ardhasya
ud enam uttaram naya iti samidhaḥ ādhīyamānāḥ
saṃpreṣitaḥ apratiratham japati
kramadhvam agninā iti catasṛbhiḥ citim ārohanti
tām savitar iti samidhaḥ ādhīyamānāḥ
catvāri śṛṅgā abhi arcata iti japati agne acchā iti tisraḥ aryamaṇam bṛhaspatim iti dve
vājasya nu prasave iti vājaprasavīya homān
sam mā siñcantu iti abhiṣicyamānam vācayati
ye bhakṣayantaḥ etam sadhasthāḥ iti dve
yena sahasram iti vaiśvakarmaṇa homān
agni cit soma atipūtaḥ soma vāmī sautrāmaṇyā abhiṣicyate utkrāntaḥ śreyasaḥ śraiṣṭhya kāmasya
na an iṣṭa somaḥ
ādityā iṣṭiḥ
aindraḥ paśuḥ
rasa prāśanyāḥ yāḥ babhravaḥ iti oṣadhībhiḥ surām saṃdhīyamānām
vāyoḥ pūtaḥ iti soma atipūtasya pāvyamānām
soma vāminaḥ prāk somaḥ iti vikṛtena
adhvaryo adribhiḥ sutam somam pavitre āsṛja punīhi indrāya pātave iti adhvaryum pāvayantam
gṛhīteṣu ājyeṣu kuvid aṅga yavamantaḥ iti payaḥ grahān gṛhṇantam
vapā mārjanāt yuvam surāmam aśvinau iti catasṛbhiḥ payaḥ surā grahāṇām
saurāṇām na bhakṣaṇam
āśvinasya eke yam aśvinā namuceḥ āsurāt adhi sarasvatī asunot indriyāya imam tam śukram madhumantam indum somam rājānam iha bhakṣayāmi iti
punantu mā girau aragarāṭeṣu yat giriṣu iti śatātṛṇṇām āsicyamānām
udīratām iti dve barhiṣadaḥ pitaraḥ upahūtāḥ naḥ pitaraḥ agniṣvāttāḥ iti pañca japati
āśvina sārasvata aindra paśūnām vanaspati yāgāt abhiṣicyamānam om bhūḥ bhuvaḥ svar janat om iti vācayati
sāma gānāya preṣitaḥ bṛhat indrāya gāyata marutaḥ vṛtra hantamam yena jyotiḥ ajanayan ṛtāvṛdhaḥ devam devāya jāgṛvi iti aindryām bṛhatyām saṃśānāni gāyati
sam tvā hinvanti dhāyitāyibhiḥ sam tvā riṇanti sam tvā śiṣanti sam tvā tatakṣuḥ iti pratipadaḥ
saṃśravase viśravase satya śravase śravase iti nidhanāni
saṃjityai vijityai satya jityai jityai iti kṣatriyasya
saṃpuṣṭyai vipuṣṭyai satya puṣṭyai puṣṭyai iti vaiśyasya
sarve nidhanam upayanti
barhiḥ homāt avabhṛthaḥ
yat devāḥ iti māsara kumbham plāvyamānam
drupadāt iva iti vāsaḥ
maitrāvaruṇī āmikṣā iṣṭiḥ
indrāya vayodhase paśuḥ
ādityā iṣṭiḥ
dūre cit santam iti praṇava antayā tānena mantra uktam upatiṣṭhante
mantra uktam upatiṣṭhante
māghyāḥ purastād ekādaśyāṃ saptadaśāvarāḥ sattram upayanto brāhmaṇoktena dīkṣeran
iṣṭaprathamayajñāḥ
gṛhapatir vā
tasyāgnau samopyāgnīn prājāpatyena yajante
ahnāṃ vidhānyām ekāṣṭakāyām apūpaṃ catuḥśarāvaṃ paktvā prātar etena kakṣam upoṣed ayaṃ no nabhasaspatir iti mantroktadevatābhyaḥ saṃkalpayan
yadi dahati puṇyasamaṃ bhavaty atha na dahati pāpasamam
atha gavāmayanam
prāyaṇīyaś caturviṃśam abhiplavāś catvāraḥ pṛṣṭhya iti prathamo māsaḥ
evaṃ catvāraḥ prāyaṇīyacaturviṃśavarjam
trayo 'bhiplavāḥ pṛṣṭhyo 'bhijit svarasāmāna iti ṣaṣṭhaḥ
atirikta ātmā viṣuvān
āvṛtta uttaraḥ pakṣaḥ
svarasāmāno viśvajit pṛṣṭhyo 'bhiplavāś catvāra iti saptamaḥ
evaṃ catvāraḥ svarasāmaviśvajidvarjam
abhiplavau gavāyuṣī daśarātra ūrdhvastomo mahāvratam udayanīya iti dvādaśaḥ
tad etacchloko 'bhivadati
dvāv atirātrau ṣaṭśatam agniṣṭomā dve viṃśatiśate ukthyānām
dvādaśa ṣoḍaśinaḥ ṣaṣṭiḥ ṣaḍahā vaiṣuvataṃ ceti
caturviṃśe indram id gāthino bṛhad ity ājyastotriyaḥ
indrā yāhi citrabhāno iti vā
ābhiplavikāṃs tṛtīyādīn stotriyān āvapate
abhi pra vaḥ surādhasam pra suśrutaṃ surādhasam iti pṛṣṭhastotriyānurūpau bārhatau pragāthau
mā cid anyad vi śaṃsata yac ciddhi tvā janā ima iti vā
asmā id u pra tavase turāyety ahīnasūktam āvapate
abhijiti viṣuvati viśvajiti mahāvrate ca
ya eka id vidayate ya indra somapātama ity ukthastotriyānurūpau
abhiplava āyāhi suṣumā hi ta iti ṣaḍ ājyastotriyā ārambhaṇīyāparyāsavarjam
vārtrahatyāya śavase śuṣmintamaṃ na ūtaya ā tū na indra madryak upa naḥ sutam ā gahi yad indrāhaṃ yathā tvam aśīyāpām ūrmir madann iveti tṛcān āvapate
taṃ vo dasmamṛtīṣaham iti pṛṣṭhastotriyānurūpau
abhi pra vaḥ surādhasam iti yugmeṣu
indraḥ pūrbhid ātirad dāsam arkair ya eka iddhavyaś carṣaṇīnāṃ yas tigmaśṛṅgo vṛṣabho na bhīma iti saṃpātānām ekaikam aharahar āvapate
pṛṣṭhye chandomeṣu daśame ca
madhyameṣu evā hy asi vīrayur ity ukthastotriyānurūpāḥ
pṛṣṭhyaṣaṣṭhe vanoti hi sunvan kṣayaṃ parīṇaso viśveṣu hi tvā savaneṣu tuñjata iti pārucchepīr upadadhati dvayoḥ savanayoḥ purastāt prasthitayājyānām
yajñaiḥ saṃmiślāḥ pṛṣatībhir ṛṣṭibhir ity ṛtuyājyānām upariṣṭāt
ṣaḍahe 'bhiplavavad ājyastotriyāḥ
prathamayor āvāpaḥ pṛṣṭhastotriyānurūpau ca
tṛtīye vājeṣu sāsahir bhaveti pañcarcaḥ
caturthe puruṣṭutasya dhāmabhir iti nava
pañcame yad indrāhaṃ yathā tvam iti pañcadaśa
ṣaṣṭhe abhi pra gopatiṃ girety ekaviṃśatiḥ
tṛtīyādīnāṃ vayaṃ gha tvā sutāvanta iti pṛṣṭhastotriyānurūpāḥ
caturthe tubhyed imā savanā śūra viśveti ṣaṭ purastāt saṃpātāt
tisro 'rdharcaśaḥ
pañcame yac ciddhi satya somapā iti pāṅktaṃ saptarcam
dvau dvāv avasāya pañcamaṃ saṃtanoti
trayaṃ vāvasāya dvayam
ṣaṣṭhe vi tvā tatasre mithunā avasyava iti sapta
padānām ekaikam avasāya dvayaṃ saṃtanoti
dvayam avasāya dvayam
vane na vā yo nyadhāyi cākan ity aṣṭarcaṃ ca
madhyameṣv abhiplavavad ukthastotriyānurūpāḥ
ṣaṣṭhe imā nu kaṃ bhuvanā sīṣadhāma hatvāya devā asurān yad āyan iti dvaipadau pacchaḥ
apendra prāco maghavann amitrān iti sukīrtim
caturthīm ardharcaśaḥ
vi hi sotor asṛkṣateti vṛṣākapim
padāvagrāham anavānaṃ dvitīyeṣv avasyati
tṛtīyeṣu dvitīyāntyasvarayos tadādyoś ca nyūṅkhaninardān kṛtvā dvayaṃ saṃtanoti
nyūṅkhapratigareṣu prathamacaturthāṣṭamadvādaśeṣu plutiḥ
ninardeṣv ādyatṛtīyayoḥ
madhyamaḥ svaritaḥ
nidarśanam
vi hi sotor asṛkṣata nendraṃ devam amaṃsata
yatro3 o o o3 o o o o3 o o o o3 madad vṛṣākapo3 o o3 aryaḥ puṣṭeṣu matsakhā viśvasmād indra uktarom
parā hīndreti
pratigare o3 o o o3 o o o o3 o o o o3
ninardasya madetha madaivo3 o o3 thāmo daiveti
idaṃ janā upa śruteti kuntāpam ardharcaśaḥ
caturdaśa padāvagrāham
etā aśvā ā plavanta ity aitaśapralāpaṃ padāvagrāham
tāsām uttamena pādena praṇauti
vitatau kiraṇau dvāviti pravalhikāḥ
ihettha prāg apāg udag adharāg iti pratirādhān
na saṃtanoti
bhug ity abhigata ity ājijñāsenyās tisraḥ
pravalhikādiṣu pañcadaśa pratigarāḥ
dundubhim āhananābhyāṃ jaritarothāmo daiva
kośabile rajani granther dānam upānahi pādam
uttamāṃ janimāṃ janyām uttāmāṃ janīn vartmanyāt
alābūni pṛṣātakāny aśvatthapalāśaṃ pippīlikāvaṭaḥ śvasaḥ vidyut śvā parṇaśadaḥ gośapho jaritar iti
pūrvāsu pūrveṣu
vīme devā akraṃsatety ativādam
patnī yad dṛśyate jaritar othāmo daiva hotā viṣṭīmena jaritarothāmo daiveti pratigarau
ādityā ha jaritar iti devanītham aitaśapralāpavat
oṃ ha jaritas tathā ha jaritar iti pratigarau vyatyāsam
tvam indra śarma riṇā iti bhūtecchadaḥ
yad asyā aṃhubhedyā ity āhanasyā vṛṣākapivat
pratigara īkāraḥ
ninardasya kim ayam idam āho3 o o3thāmo daiveti
dadhikrāvṇo akāriṣam ity ardharcaśaḥ
sutāso madhumattamā iti pāvamānīḥ
ava drapso aṃśumatīm atiṣṭhad iti pacchaḥ
asyottamayā paridadhāti nityayā vā
aindrājāgatam utsṛjanty eke
aindrābārhaspatyaṃ tṛcam antyam aindrājāgataṃ ca śastvety apare
navarātre 'bhijid viṣuvān viśvajic caturviṃśavad ukthavarjam
ābhiplavikāṃs tu sarvān
abhi tvā vṛṣabhā suta uddhed abhi śrutām agham yuñjanti bradhnam aruṣaṃ carantam ity ājyastotriyāḥ
svarasāmasu ā yāhi suṣumā hi te indram id gāthino bṛhad indreṇa saṃ hi dṛkṣasa iti
śeṣam abhiplavasya dvitīyādi tryahavat
pañcarcas tv āvāpaḥ
viṣuvati sauryapṛṣṭhe ud u tyaṃ jātavedasam iti ṣaṭ stotriyaḥ
citraṃ devānām ud agād anīkam tat sūryasya devatvaṃ tan mahitvam iti pṛṣṭhastotriyānurūpau
baṇ mahāṁ asi sūrya śrāyanta iva sūryam iti vā
indra kratuṃ na ā bharendra jyeṣṭhaṃ na ā bhareti vā
nityau vottare pakṣe
anurūpāt taṃ vo dasmam ṛtīṣaham abhi pra vaḥ surādhasam iti naudhasaśyaitayonī kāmam
vaiśvānarasya pratimopari dyauḥ cittaś cikitvān mahiṣaḥ suparṇa iti sūktaśeṣāv āvapate
viśvajiti vairājapṛṣṭhe yad dyāva indra te śatam yad indra yāvatas tvam iti pṛṣṭhastotriyānurūpau bārhatau
ukte yonī
indra kratuṃ na ā bhareti tṛtīyām
indra tridhātu śaraṇam iti sāmapragāthaḥ
sukīrtivṛṣākapī yo jāta eva prathamo manasvān iti sāmasūktam ahīnasūktam āvapate
daśarātra uktaḥ pṛṣṭhyaḥ
chandomeṣu indrā yāhi citrabhāno tam indraṃ vājayāmasi mahāṁ indro ya ojasety ājyastotriyāḥ
surūpakṛtnum ūtaya iti dvādaśarcaḥ
sa ghā no yoga ā bhuvad iti dvātriṃśatam
vīlu cid ārujatnubhir iti ṣaṭtriṃśatam āvapate
vayaṃ gha tvā sutāvanta ityādi baṇ mahāṁ asi sūryetyantāḥ pṛṣṭhastotriyānurūpau
uttarayor aṣṭarcam ā satyo yātu maghavāṁ ṛjīṣīti cāvapate
anyeṣu mahāstotreṣv aṣṭarcam
ya eka id vidayate ṣaḍ ukthastotriyānurūpau
dvitīye adhvaryavo 'ruṇaṃ dugdham aṃśum yas tastambha sahasā vi jmo antān asteva su prataraṃ lāyam asyan ity aikāhikāni
tṛtīye adhvaryavo 'ruṇam yo adribhit prathamajā ṛtāvā yātv indraḥ svapatir madāyeti
yo adribhid imāṃ dhiyaṃ saptaśīrṣṇīṃ pitā na ity ubhayor ekaikaṃ madhyamasyādāv ante vā
daśamaṃ pṛṣṭhyacaturthavad ukthavarjam
ut tvā mandantv ity ājyastotriyaḥ
ud u tye madhumattamā ud in nv asya ricyata iti pṛṣṭhastotriyānurūpau
patnīsaṃyājebhyo mānasastotrāya kṛtasaṃjñāḥ sado 'bhivrajanti
manasā sarvam abhreṣe
hotra āroho 'si mānaso manase tvā mano jinveti prasauti
āyaṃ gaur iti cānumantrayate
dhṛtir asi svadhṛtir asīty audumbarīṃ madhye 'nvālabhyāsate
prādurbhūteṣu nakṣatreṣu niṣkramya japanti yuvaṃ tam indrāparvatā puroyodhā yo naḥ pṛtanyād apa taṃ tam iddhataṃ vajrena taṃ tam iddhatam
dūre cattāya chantsad gahanaṃ yad inakṣat
asmākaṃ śatrūn pari śūra viśvato darmā darṣīṣṭa viśvata iti
adhvaryupathena gatvā dakṣiṇapaścād agner upaviśya kāmān kāmayitvā yad ihonam akarma yad atyarīricāma prajāpatiṃ tat pitaram apyetv iti
tiṣṭhanto vācam āhvayante vāg aitu vāg upaitu vāg upa maitu vāg iti
subrahmaṇyāṃ ca
anadhīyānaḥ subrahmaṇyo3m iti triḥ
mahāvrate surūpakṛtnum ūtaya ity ājyastotriyaḥ
īṅkhayantīr apasyuva ity āvapate
abhiplavastotriyāṃś ca
mādhyandine hotrakāḥ kūrcān kṛtvopaviśanti
kumbhinīr mārjālīyaṃ pariyāntīr anumantrayate
gāva eva surabhayo gāvo guggulugandhayaḥ
gāvo ghṛtasya mātaras tā iha santu bhūyasīr idaṃ madhu
na vai gāvo maṅgīrasya gaṅgāyā udakaṃ papuḥ
papuḥ sarasvatyā nadyās tāḥ prācyaḥ saṃjigāhira idaṃ madhu
etā vayaṃ plavāmahe śamyāḥ prataratā iva
nikīrya tubhyam abhya āsaṃ gīḥ kośvoṣyaur yadā gira idaṃ madhu
yadā rāghaṭī varado vyāghraṃ maṅgīradāsa gauḥ
janaḥ sa bhadram edhati rāṣṭre rājñaḥ parikṣita iti
idaṃ madhv idaṃ madhv iti
patnīśāle bhūmidundubhim auṣṭreṇāpinaddhaṃ pucchenāghnanty uccair ghoṣaḥ upa śvāsayeti
tīrthadeśe rājānam anyaṃ vā marmāṇi ta iti
saṃnaddham indro jayātīty anumantrayate
saṃnaddhāya madhuparkam āhārayati
taṃ sa brāhmaṇena pratigrāhayati
vanaspate vīḍvaṅga ity abhimantritaṃ ratham ārohayati
uddharṣantām ity ārūḍham anumantrayate
avasṛṣṭā parā pateti caturthīm iṣum avasṛṣṭām
sa yadā brāhmaṇadhanaṃ gṛhṇāti tad yajamāno niṣkrīṇāti
trikadrukeṣu mahiṣaḥ pro ṣv asmai puroratham iti stotriyānurūpau
tīvrasyābhivayaso asya pāhīti caturviṃśatim āvapate
atha jyotiṣṭomenāgniṣṭomenātmaniṣkrayaṇena sahasradakṣiṇena pṛṣṭhaśamanīyena tvareta
yathāstutam anuśaṃsati
ekayā dvābhyāṃ vā stomam atiśaṃset
na prāg dvādaśāt
ṣaḍahastotriyāvāpe ca
aparimitābhir uttarayoḥ savanayoḥ
chandodaivatapratirūpo 'nurūpaḥ
aprajñāne stotriyaṃ dviḥ
ekāheṣūrdhvam anurūpād āvāpaḥ
pragāthān mādhyandine
saṃvatsara ārambhaṇīyāyāḥ
śvaḥstotriyānurūpaḥ
indraṃ vo viśvatas parīty ārambhaṇīyā
vyantarikṣam atirad iti paryāsaḥ
mādhyandine kan navyo atasīnām iti kadvānt sāmapragāthaḥ
brahmaṇā te brahmayujā yunajmīty ārambhaṇīyā
atiśaṃsanāya stomān vyākhyāsyāmaḥ
gor ājye trivṛt
pañcadaśa āyuṣaḥ
ubhayoḥ pṛṣṭhe saptadaśaḥ
uktha ekaviṃśaḥ
pṛṣṭhye trivṛtpañcadaśasaptadaśaikaviṃśatriṇavatrayastriṃśāḥ
abhijidviśvajitor ājye pañcadaśaikaviṃśau
pṛṣṭhe triṇavatrayastriṃśau
svarasāmasu saptadaśaḥ
viṣuvaty ekaviṃśaḥ
chandomeṣu caturviṃśacatuścatvāriṃśāṣṭācatvāriṃśāḥ
daśama ājyapṛṣṭhayor ekaviṃśaḥ
mahāvrate pañcaviṃśaḥ
sarvatra saṃsthāstomastotriyaṃ sāmavedapratyayaṃ sāmavedapratyayam
atha rājasūyaḥ
taiṣyāḥ purastāt pavitraḥ
māsāntareṣu daśa saṃsṛpaḥ
māghyā abhiṣecanīyaḥ
marutvatīyād bārhaspatyeṣṭiḥ
havirdhānayoḥ purastād vaiyāghracarmopabarhaṇāyām āsandyām bhūto bhūteṣu ity ārohayaty abhiṣiñcati ca
phālgunyā daśapeyaḥ
sāṃvatsarikāṇi cāturmāsyāni
saṃsthiteṣu caitryāḥ pratyavarohaṇīyaḥ
vaiśākhyā vyuṣṭidvyahaḥ
jyaiṣṭhyāḥ kṣatradhṛtiḥ
āṣāḍhyāḥ pavitraḥ saṃsthityai
athāśvamedhaḥ
phālgunyā brahmaudanam udgātṛcaturthebhyo dadāti
hutāyāṃ prātarāhutau brahmaṇe varam
āgneyīṣṭiḥ
pauṣṇī ca
vātaraṃhā bhavety aśvaṃ niyujyamānam anumantrayate
abhi tvā jarimāhitety unmucyamānam
āśāpālīyenotsṛṣṭam
saṃvatsaraṃ sāvitryas tisra iṣṭayaḥ
pāriplavākhyānāya dakṣiṇena vediṃ hiraṇmayeṣv āsaneṣu upaviśanti
kaśipūpabarhaṇaṃ brahmaṇaḥ
kūrco yajamānasya
ākhyāneṣu yathāvedaṃ vyāhṛtīr vācayati
saṃvatsarānte dīkṣaṇam
ekaviṃśatir dīkṣāḥ
abhiplavaprathamavat prathamam ahaḥ
pṛṣṭhyacaturthavad dvitīyam
bahiṣpavamānād aśvaṃ niyujyamānam anumantrayate
saṃ tvāṃ gandharvāḥ sam u yuñjantv āpo nadyoḥ sāṃvaidye parivatsarāya
ye tvā rakṣanti sadam apramādaṃ tebhya āyuḥ savitā bodhi gopāyeti
divyo gandharva ity etayā kauśikaḥ
saṃjñaptaṃ mahiṣīm upaveśyādhīvāsasā saṃprorṇuvanti
tau yajamāno 'bhimethati
svargeṇa lokena saṃprorṇuvāthām adhāma sakthyor ava gudaṃ dhehi
arvāñcam añjim ā bhara yat strīṇāṃ jīvabhojanam iti
hotrabhimethanād evaṃ vāvātāṃ brahmā
ūrdhvām enām ucchrayatād girau bhāraṃ harann iva
athāsyai madhyam edhatu śīte vāte punann iveti
ūrdhvam enam ity anucaryo brahmāṇam
sadasi hotradhvaryvor brahmodyād brahmodgātāraṃ pṛcchati
pṛcchāmi tvā citaye devasakha yadi tvaṃ tatra manasā jagantha
keṣu viṣṇus triṣu padeṣu jiṣṇuḥ keṣv idaṃ viśvaṃ bhuvanam āviveśeti
tasya pratipraśnād āha
pañcasv antaḥ puruṣa āviveśa tāny antaḥ puruṣa ārpitāni
etat tvātra pratimanvāno asmi na yajñapā bhavasy uttaro mat
śikṣeṇyāṃ vadasi vācam enāṃ na mayā tvaṃ saṃsamako bhavāsīti
niṣkramya sarve yajamānaṃ pṛcchāmi tvā param antaṃ pṛthivyā iti
iyaṃ vedir iti yajamānaḥ
tṛtīye caturviṃśavad dve savane
prākṛtāv ājyastotriyānurūpau
tṛtīyasavanādy atirātravat
saṃsthite pañcapaśur viśākhayūpaḥ
pratyṛtu ṣaṭ paśava āgneyā aindrā mārutā maitrāvaruṇā aindrāvaruṇā āgnāvaiṣṇavā iti
viśākhayūpartupaśavo dviguṇāḥ puruṣamedhe
caturguṇāḥ sarvamedhe
puruṣamedho 'śvamedhavat
caitryāḥ purastād varadānānta iṣṭayo 'gnaye kāmāya dātre pathikṛte
yajamānasya vijitaṃ sarvaṃ samaitv iti janapadam uccaiḥ śrāvayati
kasmai sahasraṃ śatāśvaṃ svaṃ jñātibhyo dadyām
kena samāpnuyām iti yajamānaḥ
yadi brāhmaṇaḥ kṣatriyo vā pratipadyeta siddhaṃ karmety ācakṣate
na cet pratipadyeta nediṣṭhaṃ sapatnaṃ vijitya tena yajeta
tasmai jñātibhyas tad dadyāt
yasya strī sambhāṣeta tasya sarvasvam ādāya tām abrāhmaṇīṃ haniṣya ity uccaiḥ śrāvayet
taṃ ha snātam alaṃkṛtam utsṛjyamānaṃ sahasrabāhuḥ puruṣaḥ kena pārṣṇī ity anumantrayate
saṃvatsaram iṣṭayaḥ pathyāyai svastaye adityā anumataye
saṃvatsarānta aindrāpauṣṇaḥ paśuḥ
mahāvrataṃ tṛtīyam
udīratām iti tisṛbhir yūpe badhyamānam anumantrayate
utthāpanībhiś ca vimucyamānam
hariṇībhiḥ śāmitraṃ hriyamāṇam
syonāsmai bhaveti dvābhyāṃ nipātyamānam
sahasrabāhuḥ yāmasārasvataiḥ saṃjñaptam
atha bhaiṣajyāya yajamānam akṣībhyāṃ te muñcāmi tvota devā yasyās te 'peta etu vāta ā vātv iti
methane brahmā suprapāṇā ca veśanteti
pūrveṇānucaryaḥ
ud īrṣva nārīty uktam
yan na idaṃ pitṛbhir iti sarve
brahmodyād gāvo yavaṃ prayutā aryo akṣan tā apaśyaṃ sahagopāś carantīḥ
havā idaryo abhitaḥ samāyan kiyad āsu svapatiś chandayāta ity udgātāram
pratipraśne yasyānakṣā duhitā jātvāsa kas tāṃ vidvāṁ abhi manyāte andhām
kataro meniṃ prati taṃ muñcāte ya īṃ vahāte ya īṃ vā vareyād iti
pṛṣṭhyacaturthaṃ caturtham
atirātraḥ pañcamam
madhyamaṃ ced ukthyāgniṣṭomā uttame
sāśvamedha ṛtvikpatnīpraiṣakṛto dvayāḥ
dvyaho 'śvamedhasya tryahaḥ puruṣamedhasya
sarvamedhaḥ puruṣamedhavat
ahāny agniṣṭud indrastut sūryastud vaiśvadevastut pauruṣamedhikaṃ tṛtīyaṃ pañcamaṃ vājapeyo 'ptoryāmā
etasmin sarvān medhān ālabhante
pṛṣṭhyottame viśvajid atirātro daśamam
saṃvatsarānte gārhapatye 'dharāraṇiṃ prahṛtyāhavanīya uttarāraṇim ayaṃ te yonir ity ātmann agniṃ saṃspṛśyāraṇyāya pravrajet
iti medhāḥ kṣatriyasya kṣatriyasya
atha stotriyavikārāḥ
ekāheṣu taṃ te madaṃ gṛṇīmasīti
bṛhaspatisave tad vo gāya sute sacā vayam enam idā hya iti
savanayor ukthamukhīyatṛcaparyāsau
mādhyandine paryāsādyatṛcavarjam
gosavābhiṣecanīyayor yuñjanti bradhnam aruṣam iti
śyenasaṃdaṃśājiravajreṣu surūpakṛtnum ūtaya ut tvā mandantu stomās tvām iddhi havāmaha iti
apūrve 'bhi tvā pūrvapītaya iti
vrātyastomeṣu ā tv etā ni ṣīdatādhā hīndra girvaṇa iti
agniṣṭutsv īlenyo namasyo 'gniṃ dūtaṃ vṛṇīmahe 'gnim īliṣvāvase 'gna ā yāhy agnibhir iti
tīvrasudupaśadopahavyeṣv ayam u te sam atasīmā u tvā purūvaso iti
vyuṣṭidvyahe ca
gosavavivadhavaiśyastomeṣv indraṃ vo viśvatas pari ā no viśvāsu havya indra iti
pratīcīnastome tvam indra pratūrtiṣv iti
rāji yo rājā carṣaṇīnām iti
udbhidbalabhidor yajña indram avardhayad iti
indrastoma indra kratuṃ na ā bhara tava tyad indriyaṃ bṛhad iti
vighane sam asya manyave viśas tad id āsa bhuvaneṣu jyeṣṭham iti
sūryastuty ud u tyaṃ jātavedasaṃ citraṃ devānāṃ ketur anīkam iti
vajre punaḥstome tvaṃ na indrā bhareti
sarvajity ṛṣabhe marutstome sāhasrāntye tad vo gāya sute sacā vayam enam idā hya iti
sāhasrādyayoḥ svādor itthā viṣūvata iti
virāji bhūmistome vanaspatisave tviṣyapacityor indrāgnyoḥ stoma indrāgnyoḥ kulāya indrāya madvane sutaṃ yat somam indra viṣṇavīti
virāje 'gneḥ stome 'gneḥ kulāye 'gniṃ dūtaṃ vṛṇīmahe agnim īliṣvāvasa iti
vinuttyabhibhūtyo rāśimarāyayoḥ śadopaśadayoḥ samrāṭsvarājor yad adya kac ca vṛtrahan ubhayaṃ śṛṇavac ca na iti
rājasūyeṣu yat somam indra viṣṇavi adhā hīndra girvaṇo 'bhrātṛvyo anā tvaṃ tvaṃ na indrā bhareti ca
caturahapañcāhāhīnadaśāhacchandomadaśāheṣu ca
tīvrasuccatuḥparyāyayoḥ sāhasrāntyayor daśapeye vibhraṃśayajñe śrāyanta iva sūryam iti
sādyaḥkreṣu śyenavarjam aham iddhi pituṣ parīti ca
atirātrāṇāṃ sarvastomayor mā bhūma niṣṭyā iva vidhuṃ dadrāṇaṃ salilasya pṛṣṭha iti
trivṛtpañcadaśasaptadaśaikaviṃśatriṇavatrayastriṃśanavasaptadaśeṣūbhayaṃ śṛṇavac ca no vayam enam idā hyaḥ pibā somam indra mandatu tveti
abhijity abhi pra gopatiṃ gireti ca
anatirātre 'bhi tvā vṛṣabhā suta iti
caturviṃśa indrā yāhi citrabhāno mā cid anyad vi śaṃsateti
viśvajiti ya eka id vidayata iti
viṣuvatīndra kratuṃ na ā bhareti
svarasāmābhiplavagavāyuṣi śeṣeṣu
pṛṣṭhasyaikaviṃśa indro dadhīco asthabhir viśvāḥ pṛtanā abhibhūtaraṃ naram evā hyasi vīrayur iti
vyuṣṭyāṅgirasakāpivanacaitrarathadvyahānāṃ taṃ te madaṃ gṛṇīmasīti
dvitīyeṣu viśvāḥ pṛtanā abhibhūtaraṃ naram iti
cāturmāsyavaiśvadevagargabaidacchandomavatparākāntarvasvaśvamedhatryahāṇāṃ śagdhy ū ṣu śacīpata iti
sākamedhasyendram id devatātaya iti
baidasvarasāmnos tvaṃ na indrā bhareti
dvitīyeṣu tam indraṃ vājayāmasy astāvi manma pūrvyaṃ taṃ te madaṃ gṛṇīmasīti
aśvamedhasya vācam aṣṭāpadīm ahaṃ svādor itthā viṣūvata iti
pṛṣṭhyatryahasyaivā hy asi vīrayur ity ukthe
tṛtīyeṣu mahāṁ indro ya ojasābhi pra vaḥ surādhasam evā hy asi vīrayur iti
sākamedhasya tam indraṃ vājayāmasi śrāyanta iva sūryam iti
caturahāṇāṃ śrāyanta iva sūryaṃ tvaṃ na indrā bhareti
caturtheṣu mahāṁ indro ya ojasā ya eka id vidayata iti
sarveṣu mā bhūma niṣṭyā iva vidhuṃ dadrāṇaṃ salilasya pṛṣṭha iti
saṃsarpacaturvīrayor ayam u te sam atasīmā u tvā purūvaso iti
pañcāheṣu trivṛdādivat
abhyāsaṅgyapañcaśāradīyayor dvitīye tvaṃ na indrā bhareti
pṛṣṭhyapañcāhasyaivā hy asi vīrayur iti
pañcama uttiṣṭhann ojasā sahendro madāya vāvṛdha indrāya sāma gāyateti
abhiplavapañcāhasya ya eka id vidayata iti
abhyāsaṅgyapañcaśāradīyayoḥ śrāyanta iva sūryam iti
ṣaḍahasya gavy abhrātṛvyo anā tvam iti
āyuṣi tvaṃ na indrā bhareti
pañcama endra no gadhi priya iti
ṣaṣṭham ukthyaṃ cet ya eka id vidayate yat somam indra viṣṇavīti
pṛṣṭhasya dvitīya evā hy asi vīrayur iti
tṛtīya indreṇa saṃ hi dṛkṣase vayaṃ gha tvā sutāvantas tvaṃ na indrā bhareti
daśāhasyāṣṭame yad indra prāg apāg udag iti
navama eto nv indraṃ stavāmeti
trikakuddaśāhasya navasu śagdhy ū ṣu śacīpate 'bhi pra gopatiṃ girā taṃ vo dasmam ṛtīṣahaṃ vayam enam idā hya indram id gāthino bṛhacchrāyanta iva sūryaṃ ka īṃ veda sute sacā viśvāḥ pṛtanā abhibhūtaraṃ naraṃ yad indra prāg apāg udag iti
aṣṭame mahāṁ indro ya ojaseti
dvādaśāhasya chandomaprathamāntyayos tvaṃ na indrā bhara ya eka id vidayata iti
svarasāmasu saṃ codaya citram arvāk praṇetāraṃ vasyo accheti paryāyeṇa
abhiplave ca
tanūpṛṣṭhe 'bhi tvā śūra nonumas tvām iddhi havāmahe yad dyāva indra te śataṃ pibā somam indra mandatu tvā kayā naś citra ā bhuvad revatīr naḥ sadhamāda iti
eteṣām anantaro 'nurūpaḥ saṃbhave
stotriyaniyamaś chandasā
gavāmayanena sāṃvatsarikāṇi vyākhyātāni
etasmād evāhīnā rātrisattrāṇi
ekāhā api kecit
sarvatra kāmakﾱptīḥ sāmavedāt
dvyahaprabhṛtayo 'hīnā ā dvādaśāhāt
anyatarato 'tirātrāt
dvādaśāhaprabhṛtīni rātrisattrāṇy arvāñci saṃvatsarāt
daśarātra ubhayatotirātraḥ
dvādaśāhaḥ purastādagniṣṭomo 'hīnaḥ
sahasrasaṃvatsaraparyantāny ayanāni
viśvajitā sahasrasaṃvatsarapratimena yajeta
agnyādheyaṃ vasante brāhmaṇasya brahmavarcasakāmasya
grīṣme rājanyasya tejaskāmasya
varṣāsu vaiśyasya puṣṭikāmasya
śaradi sarveṣāṃ gadāpanuttaye
pūrṇāhutyantam ity eke
agnihotrāyaṇinām iti yuvā kauśikaḥ
teṣām āgrayaṇe navasya
sthālīpākenāgnihotraṃ yavāgvā vā
abhāve gavīḍāṃ navaghāsam āśayitvā tasyāḥ payasā
śrīkāmasya nityam agnīnāṃ jāgaraṇam
agnihotraṃ svargakāmasya
payasā sarvakāmasya
dadhnendriyakāmasya
ājyena tejaskāmasya
tailena śrīkāmasya
odanena prajākāmasya
yavāgvā grāmakāmasya
taṇḍulair balakāmasya
somena brahmavarcasakāmasya
māṃsena puṣṭikāmasya
udakenāyuṣkāmasya
darśapūrṇamāsau sarvakāmasya
dākṣāyaṇayajñaḥ prajākāmasya
sākaṃprasthāyyayajñaḥ paśukāmasya
saṃkramayajñaḥ sarvakāmasya
iḍādadhaḥ paśukāmasya
sārvasenayajñaḥ prajākāmasya
śaunakayajño 'bhicārakāmasya
vasiṣṭhayajñaḥ prajākāmasya
dyāvāpṛthivyor ayanaṃ pratiṣṭhākāmasya
etāni darśapūrṇamāsāyanāni
āgrayaṇam annakāmasya
cāturmāsyāni sarvakāmasya
aindrāgnaḥ paśur āyuṣprajāpaśukāmasya
yāmaḥ śukahariḥ śuṇṭho vānāmayakāmasya pitṛlokakāmasya ca
tvāṣṭro vaḍavaḥ prajākāmasya
kāmyāv etau
sutyāḥ sarvakāmasya
ukthyaḥ paśukāmasya
vājapeyaḥ svārājyakāmasya
atirātra ṛddhikāmasya
gavāmayanaṃ dvādaśāhaś ca
rājasūyaḥ svārājyakāmasya
aśvamedhapuruṣamedhau sarvakāmasya
sarvamedhaḥ śraiṣṭhyakāmasya
kāmānantyād aparimitā yajñāḥ
te prakṛtibhir vyākhyātāḥ
yajñakramo brāhmaṇāt
viriṣṭasaṃdhānaṃ ca
ya imau kalpāv adhīte ya u caivaṃ veda tena sarvaiḥ kratubhir iṣṭaṃ bhavati sarvāṃś ca kāmān āpnoti
athāpy udāharanti yathā yaṣṭus tathādhyetur eṣā brāhmī pratiśrutir eṣā brāhmī pratiśrutir iti
