atas param pariśiṣṭāḥ maitrāyaṇīya sūtrasya
gṛhya puruṣaḥ prāyaścittam iti dvāviṃśatiḥ pariśiṣṭa saṃkhyānām
gṛhye agnau pākayajñān viharet
hrasva tvāt pākayajñaḥ
hrasvam hi pākaḥ iti ācakṣate
darśa pūrṇamāsa prakṛtiḥ pākayajña vidhiḥ a prayājaḥ an anuyājaḥ a sāmidhenīkaḥ
svāhākāra antam nigadya homāḥ
paratantra utpattiḥ dakṣiṇāgnau āhitāgniḥ kurvīta śālāgnau anāhitāgniḥ
gomayena gocarma mātram catur asram sthaṇḍilam upalipya iṣu mātram tasmin lakṣaṇam kurvīta
satya sad asi iti paśca ardhāt udañcam lekhām likhati ṛta sad asi iti dakṣiṇa ardhāt prāñcam gharma sad asi iti uttarārdhāt prāñcam madhye dve tisraḥ _ prāñcaḥ ūrjasvatī iti dakṣiṇām payasvatī iti uttarām indrāya tvā iti madhyāt _
sarvāḥ prādeśa mātrāḥ darbhena avalikhet
adbhiḥ prokṣya agnim sādayati
parisamuhya paristīrya paryukṣya tūṣṇīm idhmābarhiḥ saṃnahya prāc agraiḥ dakṣiṇa ārambhaiḥ udañc saṃsthaiḥ ayugmaiḥ dhātubhiḥ stṛṇāti
dakṣiṇatas agneḥ brahmānam upaveśya uttaratas uda pātram barhiṣaḥ pavitre kurute
samau a pracchinna prāntau darbhau prādeśa mātrau pavitre sthaḥ vaiṣṇavye iti oṣadhyā chittvā viṣṇoḥ manasā pūte stha iti adbhiḥ tris unmṛjya prokṣaṇīḥ dharmaiḥ saṃskṛtya praṇītām praṇīya nirvapaṇa prokṣaṇa saṃvapanam iti yathādevatam carum adhiśritya sruc sruvam pramṛjya abhyukṣya agnau pratāpya aditiḥ asi na a chinna pattrā iti ājyam agnau adhiśrayati
pṛśnyāḥ payaḥ asi iti ājyam nirvapati
_ vāja patiḥ iti ājyam haviḥ ca tris paryagnikaroti
devaḥ tvā savitā utpunātu iti ājyam śrapayati
tūṣṇīm idhmābarhiḥ viprokṣya yathāmnātam abhiparistṛṇāti
paridhīn paridadhāti
tejaḥ asi iti ājyam avekṣya paścāt agneḥ darbheṣu āsādayati
abhighārya sthālīpākam uttaratas udvāsayati
sakṛt eva idhmam ādhāya vairūpākṣaḥ prathamaḥ homānām
brahmānam āmantrya samidham ādhāya āghārau āghārya ājyabhāgau hutvā yunajmi tvā iti ca yojayitvā
nahi a yuktaḥ havyam vahate iti ha vijñāyate
kāmam purastāt dhuraḥ juhoti yuktaḥ vaha jātavedas purastāt idam viddhi kriyamāṇam yathā iha tvam bhiṣaj bheṣajasya asi goptā tvayā prasūtāḥ gām aśvam pūruṣam sanema viśvā agne tvayā vayam dhārāḥ udanyāḥ iva atigāhemahi dviṣam iti
_ iti
nakṣatram iṣṭvā devatām yajeta ahar rātram ṛtum tithim ca
abhighārya yad devatam haviḥ syāt tat ca juhuyāt yathādevatam yathā devatayā ca ṛcā
ākūtāya _ ākūtaye _ iti jayān juhuyāt
prajāpatiḥ prāyacchat iḍām agne iti sviṣṭakṛtam uttara ardha pūrva ardhe juhuyāt
mekṣaṇam upayāmam pavitre ca anvādadhyāt _ adya naḥ anumatiḥ _ id anumate tvam iti bhūḥ _ iti prāyaścitta āhutīḥ ca
tvam naḥ agne saḥ tvam naḥ agne manaḥ jyotiḥ trayastriṃśat tantavaḥ ayās ca agne asi iti ca
imam stanam madhumantam dhaya apām prapīnam agne salilasya madhye utsam juṣasva madhumantam ūrmim samudryam sadanam āviśasva _ iti paridhi vimokam abhijuhoti
anna pate iti annasya juhuyāt
edhaḥ asi edhiṣīmahi _ iti samidham ādadhāti samidh asi samedhiṣīmahi iti dvitīyām
barhiṣi pūrṇapātram ninayet
eṣa avabhṛthaḥ
pākayajñānām etat tantram
āpohiṣṭhīyābhiḥ mārjayitvā paryukṣeta
varaḥ dakṣiṇā
aśvam varam vidyāt
gām iti eke
prāc mukham udak mukham _ sūtikā ālayam kalpayitvā dhruvam prapadye śubham prapadye āśām prapadye iti kāle prapādayet
retaḥ mūtram iti cyāvanībhyām dakṣiṇam kukṣim abhimṛśet śrāvayet _
putram jātam anvakṣam snātam na mātā upahanyāt ā mantra prayogāt
agneḥ abhyāhitasya parisamūḍhasya paristīrṇasya paścāt ahate vāsasi kumāram prāñc śirasam uttānam saṃveśya palāśasya madhyamam parṇam praveṣṭya tena asya karṇau ājapet bhūḥ tvayi dakṣiṇe bhuvaḥ tvayi savye svar tvayi dakṣiṇe bhūḥ bhuvaḥ svar tvayi savye
atha enam abhimantrayete aśmā bhava paraśuḥ bhava hiraṇyam astṛtam bhava aṅgāt aṅgāt sambhavasi hṛdayāt adhijāyase ātmā vai putra nāmā asi saḥ jīva śaradaḥ śatam iti
_ śete tat abhimṛśet veda te bhūmi hṛdayam divi candramasi śritam veda amṛtasya devāḥ mā aham putryam agham rudam iti
ājyam saṃskṛtya brahmānam āmantrya samidham ādhāya āghārau āghārya ājyabhāgau hutvā vyāhṛtibhiḥ catasraḥ ājya āhutīḥ juhuyāt
jaya abhyātānānām rāṣṭrabhṛtaḥ ca eke
kāṃsye camase _ āhūti sampātān avanīya tasmin suvarṇam saṃnighṛṣya vyāhṛtibhiḥ kumāram catuḥ prāśayet atyantam eke suvarṇa prāśanam udake nighṛṣya ā dvādaśa varṣa tāyāḥ
iṣam pinva ūrjam pinva iti stanau prakṣālya pradhāpayet dakṣiṇam pūrvam savyam paścāt
sviṣṭakṛte hutvā prāyaścitta āhutīḥ ca samidham ādhāya paryukṣati
eṣa karmāntaḥ
bahirdvāre agniḥ nityaḥ
kaṇa sarṣapa yavānām homaḥ
vyāhṛtibhiḥ juhuyāt
apratiratham japet indraḥ bhūtasya iti ṣaḍarcam ca
sūtikā ālayam yathākālam samantāt udakena pariṣiñcet
evam eva daśamyām kṛtvā pitā mātā ca putrasya nām dadhyātām ghoṣavat ādi antar antastham dīrgha abhiniṣṭāna antam kṛtam na taddhitam dvi akṣaram catur akṣaram _ tyaktvā pituḥ nāmadheyāt nakṣatra devatā iṣṭa nāmānaḥ _
dvi nāmā tu brāhmaṇaḥ
nām eva kanyāyāḥ akāra vyavadhānam ākāra antam ayugma akṣaram nadī nakṣatra candra sūrya pūṣa devadatta rakṣitā varjam
navanītena pāṇī pralipya somasya tvā dyumnena iti enam abhimṛśet
sarveṣu kumāra karmasu āgneyaḥ sthālīpākaḥ prājāpatyaḥ _
sarvatra anādeśe agniḥ puṃsām aryamā strīṇām
saṃvatsaram mātā pitarau na māṃsam aśnīyātām
putrasya jāta dante yajeta agnim gavā paśunā _
viproṣitaḥ pratyetya putrasya mūrdhānam tris ājighret paśūnām tvā hiṃkāreṇa abhijighrāmi iti
jātakarma vat hasta aṅgulim praveṣṭya tena asya karṇau ājapet
atha enam abhimantrayate aśmā bhava iti
agni dhanvantarī putra vratī chāga meṣābhyām iṣṭvā dīrghānām vyāhṛtibhiḥ kumāram catuḥ prāśayet āyuḥ dāḥ devaiḥ iti ca
kumāra karmāṇi śukle udagayane puṇye nakṣatre navamī varjam
sarve ṛtavaḥ vivāhe a māgha caitrau māsau parihāpya uttaram ca naidāgham
anvārambhayitvā havanam
tṛtīya varṣasya jaṭāḥ kurvanti yathā _ kula kalpaḥ
agnim upasamādhāya parisamuhya paristīrya paryukṣya dakṣiṇatas agneḥ brahmānam upaveśya uttaratas uda pātram śamī śamakavat atha enam abhimantrayate hiraṇya varṇāḥ śucayaḥ iti catasṛbhiḥ
yāḥ oṣadhayaḥ iti anuvākena
śam naḥ devīḥ abhiṣṭaye āpaḥ bhavantu pītaye śam yos abhisravantu naḥ priyāḥ śam naḥ āpaḥ dhanvanyāḥ śam naḥ santu nūpyāḥ śam naḥ samudryāḥ āpaḥ śam u naḥ santu kūpyāḥ śam naḥ mitraḥ śam varuṇaḥ śam naḥ bhavatu aryamā śam naḥ indraḥ ca agniḥ ca śam naḥ viṣṇuḥ uru kramaḥ iti
tāsām udaka arthān kurvīta paryukṣaṇe abhyundane snāpane ca
ājyam saṃskṛtya brahmānam āmantrya samidham ādhāya āghārau āghārya ājyabhāgau hutvā agne āyūṃṣi pavase iti saptabhiḥ sapta hutvā āyuḥ dāḥ devaiḥ iti ca
ye keśinaḥ prathame sattram āsata yaiḥ āvṛtam yat idam virājati tebhyaḥ juhomi āyuṣe dīrgha āyu tvāya svastaye iti vyāhṛtibhiḥ ca
uktaḥ karmāntaḥ pūrveṇa
śītena vāyo udakena idhi uṣṇena vāyo udakena idhi iti taptāḥ itarābhiḥ saṃsṛjya ārdra dānavaḥ stha jīva dānavaḥ stha undatīḥ iṣam āvada iti apaḥ abhimantrya dakṣiṇam keśāntam abhyundyāt aditiḥ keśān vapatu āpaḥ undantu jīvase dīrgha āyu tvāya svastaye iti
dakṣiṇe keśānte darbham ūrdhva agram nidadhāti
oṣadhe trāyasva enam iti darbham antardadhāti
svadhite mā enam hiṃsīḥ iti kṣureṇa abhinidadhāti
yena avapat savitā kṣureṇa somasya rājñaḥ varuṇasya vidvān tena brahmāṇaḥ vapata idam asya āyuṣmān ayam jaradaṣṭiḥ yathā asat aham asau iti pravapati
dakṣiṇatas mātā anyā _ avidhavā ānaḍuhena gomayena ā bhūmi gatān keśān parigṛhṇīyāt
mā te keśān anugāt varcaḥ etat tathā dhātā dadhātu te te indraḥ varuṇaḥ bṛhaspatiḥ savitā varcaḥ ādadhuḥ iti prapatataḥ anumantrayate
tena dharmeṇa punar apaḥ abhimantrya aparam keśāntam abhyundyāt uttaram ca
anyau tu pravapanau
yena pūṣā bṛhaspateḥ agneḥ indrasya ca āyuṣe avapat tena te vapāmi āyuṣe dīrgha āyu tvāya svastaye iti paścāt yena bhūyas carati ayam jyok ca paśyasi sūryam tena te vapāmi āyuṣe dīrgha āyu tvāya suślokyāya su varcase iti uttaratas _ kṣureṇa marcayatā supeśasā vaptar vapasi keśān śundha śiraḥ mā asya āyuḥ pramoṣīḥ iti lohāyasam kṣuram keśa vāpāya prayacchati
yathārtham keśa yatnān kurvanti
dakṣiṇatas kapardāḥ vasiṣṭhānām
ubhayatas atri bhārgava kāśyapānām
pañca cūḍāḥ āṅgirasaḥ śikhinaḥ anye
vājim eke maṅgala artham
tri āyuṣam kaśyapasya jamadagneḥ tri āyuṣam agastyasya tri āyuṣam yat devānām tri āyuṣam tat me astu śata āyuṣam iti
tri āyuṣam kaśyapasya jamadagneḥ tri āyuṣam agastyasya tri āyuṣam yat devānām tri āyuṣam tat me astu śata āyuṣam iti śiraḥ saṃmṛśati
parigṛhya gomayena keśān uttara pūrvāyām gṛhasya mūṣyām antarā paladam ca nidadhyāt a rikte _ vapane uptvāya keśāntān varuṇāya rājñaḥ bṛhaspatiḥ savitā viṣṇuḥ indraḥ tebhyaḥ nidhānam mahat anvavindan antarā dyāvāpṛthivī apaḥ svar iti
kartre varam dadāti
pakṣma guṇam tila piśitam ca keśa vāpāya prayacchati
saṃvatsaram mātā na amlāya dhārayet
roṣāya na aśnīyāt lavaṇa varjam tūṣṇīm kanyāyāḥ āhuti varjam
viduṣaḥ brāhmaṇān artha siddhim vācayet evam uttareṣu
garbhāṣṭameṣu brāhmaṇamupanayet
ṣaṣṭhe saptame pañcame vā
tato garbhaikādaśeṣu kṣatriyaṃ garbhadvādaśeṣu vaiśyam
prāk ṣoḍaśād varṣād brāhmaṇasyāpatitā sāvitrī dvāviṃśāt kṣatriyasya caturviṃśād vaiśyasya
ata ūrdhvaṃ patitasāvitrikā bhavanti
nainān yājayeyur nādhyāpayeyur na vivaheyur na vivāhayeyuḥ
abhyantaraṃ jaṭākaraṇaṃ bahir upanayanam
ukto 'gnisaṃskāro brahmaṇaśca
kumāraṃ paryuptinaṃ snātam abhyaktaśirasam upasparśanakalpe nopaspṛṣṭam agner dakṣiṇato 'vasthāpya dadhikrāvṇo akāriṣam iti dadhnaḥ kumāraṃ triḥ prāśayet
iyaṃ duruktāt paribādhamānā varṇaṃ pavitraṃ punatī na āgāt
prāṇāpānābhyāṃ balam ābhajantī śivā devī subhagā mekhaleyam
ṛtasya goptrī tapasas tarutrī ghnatī rakṣaḥ sahamānā arātīḥ
sā mā samantam anuparyehi bhadre dhartāras te subhage mekhale mā riṣāma
iti mauñjīṃ triguṇāṃ triḥ parivītāṃ mekhalām ābadhnīte
maurvīṃ dhanurjyāṃ kṣatriyasya śāṇīṃ vaiśyasya
upavītam asi yajñasya tvopavītenopavyayāmīti yajñopavītam
yā akṛtan yā atanvan yā avāyan yā avāharan
yāś cāgnā devīr antān abhito 'tanvata tāstvā devīr jarase saṃvyayantām
āyuṣmān ayaṃ paridhatta vāsaḥ paridhatta varcaḥ
śatāyuṣaṃ kṛṇuhi dīrghamāyuḥ
śataṃ ca jīva śaradaḥ purūcīr vasūni cāyyo vibhajāya jīyān
ity ahataṃ vāsa ācchādya mitrasya cakṣur dharaṇaṃ balīyastejo yaśasvi sthaviraṃ ca dhṛṣṇu
anāhanasyaṃ vasanaṃ cariṣṇu parīdaṃ vājyaṃ vājinaṃ dadhe 'ham
iti kṛṣṇājinaṃ ca
ājyaṃ saṃskṛtya brahmāṇam āmantrya samidham ādhāyāghārāv āghāryājyabhāgau hutvāṣṭau jaṭākaraṇīyān juhuyāt
vyāhṛtibhiśca
uktaḥ karmāntaḥ pūrveṇa
kālāya vāṃ gotrāya vāṃ jaitrāya vām audbhetrāya vām annādyāya vām avanenijed ity udakenāñjaliṃ pūrayitvā sukṛtāya vāmiti pāṇī prakṣālya idamahaṃ duryamanyā niṣplāvayāmīty ācamya niṣṭhīvati
bhrātṛvyāṇāṃ sapatnānām ahaṃ bhūyāsam uttama iti dvitīyam
prātarjitaṃ bhagamugraṃ huvema vayaṃ putram aditeryo vidhartā
ādhraścidyaṃ manyamānas turaś cid rājā cidyaṃ bhagaṃ bhakṣīmahīty āha
ity ādityam upatiṣṭheta
brahmacaryam upāgāmupa mā hvayasveti brūyāt
ehi brahmopehi brahma brahma tvā sa brahma santam upanayāmy aham asāv iti
athāsyābhivādanīyaṃ nāma gṛhṇāti
devasya te savituḥ prasave 'śvinor bāhubhyāṃ pūṣṇo hastābhyāṃ hastaṃ gṛhṇāmy aham asāv ity asya hastaṃ dakṣiṇena dakṣiṇam uttānam abhīvāṅguṣṭham abhīva lomāni gṛhṇīyāt
mām evānvetu te mano māmevāpi tvam anvihi
agnau dhṛtamiva dīpyatāṃ hṛdayaṃ tava yan mayi
ityenaṃ prekṣamāṇaṃ samīkṣate
pṛṣṭhato 'sya pāṇim anvavahṛtya hṛdayadeśam anvārabhya japet prāṇānāṃ granthir asi sa mā visrasad iti
brahmaṇo granthirasīti nābhideśam
gaṇānāṃ tvā gaṇapatiṃ havāmahe kaviṃ kavīnām upamaśravastamam
jyeṣṭharājaṃ brahmāṇaṃ brahmaṇaspata ā naḥ kṛṇvann ūtibhiḥ sīda sādanam
iti pradakṣiṇam agniṃ pariṇayet
paścād agner darbheṣūpaviśati dakṣiṇataśca brahmacārī
adhīhi bho ity upaviśya japati
prabhujya dakṣiṇaṃ jānuṃ pāṇī saṃdhāya darbhahastāv oṃ ity uktvā vyāhṛtīḥ sāvitrīṃ cānubrūyāt
evaṃ kāṇḍānuvacaneṣu
tat savitur vareṇyam iti gāyatrīṃ brāhmaṇāya
ā devo yātu savitā suratna iti triṣṭubhaṃ kṣatriyāya
yuñjate mana iti jagatīṃ vaiśyāya
paccho 'rdharcaśaḥ sarvām antataḥ
pālāśaṃ daṇḍaṃ brāhmaṇāya prayacchati naiyagrodhaṃ kṣatriyāyāśvatthaṃ vaiśyāya
suśravaḥ suśravasaṃ māṃ kuru
yathā tvaṃ suśravaḥ suśravā asy evam ahaṃ suśravaḥ suśravā bhūyāsam
yathā tvaṃ devānāṃ vedasya nidhigopo 'sy evamahaṃ manuṣyāṇāṃ brahmaṇo nidhigopo bhūyāsamiti pratigṛhṇāti
ūrdhvakapālo brāhmaṇasya kamaṇḍaluḥ parimaṇḍalaḥ kṣatriyasya nicalkalo vaiśyasya
imā āpaḥ prabharāmy ayakṣmā yakṣmacātanīḥ
ṛtenāpaḥ prabharāmy amṛtena sahāyuṣā
iti pratigṛhṇāmīti pratigṛhya bhaikṣyacaryaṃ caret bhavati bhikṣāṃ dehīti brāhmaṇaḥ bhavati madhyāṃ kṣatriyaḥ bhavaty antyāṃ vaiśyaḥ
catasraḥ ṣaḍ aṣṭau vāvidhavā apratyākhyāyinyaḥ
mātaraṃ prathamam eke
gurave nivedya
vāgyataḥ prāg grāmāt saṃdhyām āset
tiṣṭhanpūrvām
sāvitrīṃ trir adhītya adhvanām adhvapate svasty asyādhvanaḥ pāram aśīya
yā medhā apsaraḥsu gandharveṣu ca yanmanaḥ
yā medhā daivī mānuṣī sā mām āviśatām iha
iti
pratyetyāgniṃ paricaret
imaṃ stomamarhata iti parisamūhet
edho 'sy edhiṣīmahīti samidham ādadhāti
samid asi samedhiṣīmahīti dvitīyām
apo 'dyānvacāriṣam ityupatiṣṭhate
taṃ mā saṃsṛja varcaseti mukhaṃ parimṛjīta
yadagne tapasā tapo brahmacaryam upemasi
priyāḥ śrutasya bhūyasmāyuṣmantaḥ sumedhasaḥ
agne samidham ahāriṣaṃ bṛhate jātavedase
sa me śraddhāṃ ca medhāṃ ca jātavedāḥ prayacchatu
svāhā
iti samidham ādadhāti
tejasā mā samaṅgdhi varcasā mā samaṅgdhi brahmavarcasena mā samaṅgdhīti mukhaṃ parimṛjīta
āyurdhā agne 'sīti yathārūpaṃ gātrāṇi saṃmṛśati
iha dhṛtiriti paryāyair aṃsaṃ grīvāścārcirālabhya rucaṃ no dhehīti lalāṭam abhimṛśet
ādyantayoḥ paryukṣaṇam
gurave brahmaṇe ca varam uttarāsaṅgaṃ ca dadāti
dvādaśarātram akṣāralavaṇam āśet
akṣāram eke
vyuṣṭe dvādaśarātre ṣaḍrātre vā grāmāt prācīṃ vodīcīṃ vā diśam upaniṣkramya paścāt palāśasya yajñīyasya vā vṛkṣasya sāvitreṇa sthālīpākeneṣṭvā jayaprabhṛtibhiścājyasya purastāt sviṣṭakṛto mekhalāṃ daṇḍaṃ cāpsu prāsyet
tatraiva haviḥśeṣaṃ bhuñjīteti śrutiḥ
upanayanaprabhṛti vratacārī syāt
upanayanena vratādeśā vyākhyātāḥ
mārgavāsāḥ saṃhatakeśaḥ bhaikṣācaryavṛttiḥ saśalkadaṇḍaḥ saptamauñjīṃ mekhalāṃ dhārayed ācāryasyāpratikūlaḥ sarvakārī
yadenam upeyāt tad asmai dadyāt
bahūnāṃ yena saṃyuktaḥ
nāsya śayyāmāviśet
na rathamārohet
na saṃvaset
na vihārārtho jalpet
na rucyarthaḥ kaṃcanaṃ dhārayet
sarvāṇi sāṃsparśakāṇi strībhyaḥ varjayet
na snāyād daṇḍavat
nodakamabhyupeyāt
na divā svapet
traividyakaṃ brahmacaryaṃ caret
indriyasaṃyataḥ sāyaṃ prātar bhaikṣyavṛttiḥ
sāyaṃ prātar agniṃ paricaret
adhaḥśāyī ācāryādhīnavṛttiḥ tannisargād aśanam ayācitaṃ lavaṇam
vāgyato 'śnīyāt
madhumāṃse varjayet
acchannavastrāṃ vivṛtāṃ striyaṃ na paśyet
yaupyasya vṛkṣasya daṇḍī syāt
nānena prahared gave na brāhmaṇāya
na nṛtyagīte gacchet
na caine kuryāt
nāvalikhet
śikhājaṭaḥ sarvajaṭo vā syāt
śāṇīkṣaumājinavāsāḥ
raktaṃ vasanakambalam aiṇeyaṃ brāhmaṇasya rauravaṃ kṣatriyasya ājaṃ vaiśyasya
etena dharmeṇa dvādaśa varṣāṇi eka vede brahmacaryam caret
caturviṃśati dvayoḥ ṣaṭtriṃśati trayāṇām aṣṭācatvāriṃśati sarveṣām
yāvad grahaṇaṃ vā
malajñurabalaḥ kṛśaḥ snātvā sa sarvaṃ labhate yat kiṃcin manasepsitam iti
etena dharmeṇa sādhv adhīte
mantrabrāhmaṇānyadhītya kalpaṃ mīmāṃsāṃ ca yājñiko 'dhītya vaktraṃ padaṃ smṛtiṃ caicchikaḥ
tau snātakau
śrotriyo 'nyo vedapāṭhī
na tasya snānam
upaviśyācamanaṃ vidhīyate
antarjānu bāhū kṛtvā trir ācāmet
dviḥ parimṛjet
khāni copaspṛśecchīrṣaṇyāni
atha cāturhotṛkī dīkṣā saṃvatsaram
āghārāv āghāryājyabhāgau hutvā caturhotṝn svakarmaṇo juhuyāt
saha pañcahotrā ṣaḍḍhotrā ca saptahotāram antataḥ
hutvā vrataṃ pradāyādito dvāv anuvākāv anuvācayet
athāgnivratāśvamedhikī dīkṣā saṃvatsaraṃ dvādaśarātraṃ vā
ākūtamagnimiti ṣaḍḍhutvā vrataṃ pradāyādito 'ṣṭāv anuvākān anuvācayet
triṣavaṇam udakam āharet trīṃs trīn kumbhān
trīṃśca samitpulān
bhasmani śayīta karīṣe sikatāsu bhūmau vā
nodakam abhyupeyāt
saṃvatsare samāpte ghṛtavatāpūpenāgnim iṣṭvā vātsapraṃ vācayet
smārtena yāvadadhyayanaṃ kāṇḍavrataviśeṣā homārthaś cādyantayor juhuyāt
athainaṃ paridadīta agnaye tvā paridadāni
vāyave tvā paridadāni
sūryāya tvā paridadāni
prajāpataye tvā paridadānīti
etenaivāśvamedho vyākhyātaḥ
navamenānuvākena hutvā daśamenopatiṣṭheta
aśvāya ghāsamudakasthānam udakaṃ cābhyupeyāt
etābhyām eva mantrābhyāṃ traividyakaṃ vratamupeyāt
rahasyamadhyeṣyatā pravargyaḥ
tasya rahasye vratopāyanaṃ saminmantraśca
tiṣṭhed ahani rātrāv āsīta vāgyataḥ
parvasu caivaṃ syāt
sarvajaṭaśca syāt
saṃvatsarāvaraḥ pravargyo bhavati
varṣāsu śravaṇenādhyāyān upākaroti
hastena vā
prauṣṭhapadīm ityeke
atha juhoti
apvā nāmāsi tasyāste joṣṭrīṃ gameyam
aham iddhi pituḥ pari medhā amṛtasya jagrabha
ahaṃ sūrya ivājani
svāhā
apvo nāmāsi tasya te joṣṭraṃ gameyam
aham iddhi pituḥ pari medhā amṛtasya jagrabha
ahaṃ sūrya ivājani
svāhā
iti
yuktirnāmāsi
yogo nāmāsi
matir nāmāsi
sumatirnāmāsi
sarasvatī nāmāsi
sarasvān nāmāsi
tasyāste tasya te ity anuṣajet
yuje svāhā
prayuje svāhā
saṃyuje svāhā
udyuje svāhā
udyujyamānāya svāheti jayaprabhṛtibhiś cājyasya purastāt sviṣṭakṛto 'ntevāsināṃ yogam icchann atha japati
ṛtaṃ vadiṣyāmi satyaṃ vadiṣyāmi brahma vadiṣyāmi tan mām avatu tadvaktāram avatv avatu māmavatu vaktāram
vāṅ me manasi pratiṣṭhitā mano me vāci pratiṣṭhitam āvir āyur mayi dhehi
vedasya vāṇī stha
upatiṣṭhantu chandāṃsy upākurmahe 'dhyāyān
oṃ bhūr bhuvaḥ svar iti darbhapāṇis triḥ sāvitrīm adhītyāditaś ca trīn anuvākāṃs tathāṅgānām ekaikam
ko vo yunaktīti ca
tasyānadhyāyāḥ
samūhanvātaḥ valīkakṣāraprabhṛti varṣaṃ na vidyotamāne na stanayatīti śrutir ākālikaṃ devatumūlaṃ vidyuddhanvolkātyakṣarāḥ śabdāḥ ācāreṇānye
ardhapañcamān māsān adhītya pañcārdhaṣaṣṭhān vā dakṣiṇāyanaṃ vādhītyāthotsṛjanty etena dharmeṇa ṛtam avādiṣaṃ satyam avādiṣaṃ brahmāvādiṣaṃ tan mām āvīt tadvaktāram āvīd āvīn mām āvīd vaktāram
vāṅ me manasi pratiṣṭhitā mano me vāci pratiṣṭhitam āvir āyur mayi dhehi
vedasya vāṇī stha
pratiśvasantu chandāṃsy utsṛjāmahe 'dhyāyān
oṃ bhūr bhuvaḥ svar ity antam adhītya ko vo vimuñcatīti ca
pakṣiṇīṃ rātrīṃ nādhīyīta
ubhayataḥpakṣāṃ vā
nāta ūrdhvamabhreṣu
ākālikavidyutstanayitnuvarṣaṃ varṣaṃ ca
athopaniṣadarhāḥ
brahmacārī sucaritī medhāvī karmakṛd dhanadaḥ priyaḥ vidyayā vā vidyām anvicchan
tāni tīrthāni brahmaṇaḥ
ṣoḍaśavarṣasya godānam
agniṃ vādhyeṣyamāṇasya
agnigodāno maitrāyaṇiḥ
jaṭākaraṇenokto mantravidhiḥ
upastha upakakṣayoś cādhiko mantraprayogaḥ
yat kṣureṇa marcayatā supeśasā vaptar vapasi keśaśmaśrūn
śundha śiro mukhaṃ māsyāyuḥ pramoṣīḥ
iti
bhūmau keśān nikhanet
ante gāṃ dadyāt
vede guruṇānujñātaḥ snāyāt
chandasy arthān buddhvā snāsyan gāṃ kārayet
ācāryamarhayet
āpo hi ṣṭheti tisṛbhiḥ hiraṇyavarṇāḥ śucaya iti catasṛbhiḥ snātvāhate vāsasī paridadhīta vasvasi vasumantaṃ māṃ kuru sauvarcasāya vāṃ tejase brahmavarcasāya paridadhānīti
viśvajanasya chāyāsīti chattraṃ dhārayate
mālāmābadhnīte yām aśvinau dhārayetāṃ bṛhatīṃ puṣkarasrajam
tāṃ viśvair devair anumatāṃ mālāmāropayāmi
iti
tejo 'sīti hiraṇyaṃ bibhṛyāt
pratiṣṭhe stho devate mā mā saṃtāptam ityupānahau
viṣṭambho 'sīti dhārayedvaiṇavīṃ yaṣṭim
sodakaṃ ca kamaṇḍalum
nityavratāny āhur ācāryāḥ
dvivastro 'ta ūrdhvam
śobhanaṃ vāso bhartavyamiti śrutiḥ
āmantrya gurūn gurvadhīnāṃśca svān gṛhānvrajet
pratiṣiddham aparayā dvārā niḥsaraṇaṃ malavadvāsasā saha sambhāṣā rajasvadvāsasā saha śayyā gor guror duruktavacanam asthāne śayanaṃ sthānaṃ smayanaṃ yānaṃ gānaṃ smaraṇamiti
tāni varjayet
yājanaṃ vṛttiḥ
uñchaṃ śilam ayācitapratigrahaḥ sādhubhyo vā yācitam
asaṃsidhyamānāyāṃ vā vaiśyavṛttiḥ
svādhyāyavirodhino 'rthān utsṛjet
vinītakrodhaḥ saharṣaḥ saharṣīṃ bhāryāṃ vindetānanyapūrvāṃ yavīyasīm
asamānapravarair vivāhaḥ
ūrdhvaṃ saptamāt pitṛbandhubhyaḥ pañcamān mātṛbandhubhyo bījinaśca
kṛttikāsvātipūrvair iti varayet
mṛgaśiraḥśraviṣṭhottarāṇīty upayamet
pañca vivāhakārakāṇi bhavanti vittaṃ rūpaṃ vidyā prajñā bāndhavam iti
ekālābhe vittaṃ visṛjet
dvitīyālābhe rūpam
tṛtīyālābhe vidyām
prajñāyāṃ tu bāndhave ca vivadante
anṛkṣarā ṛjavaḥ santu panthā yebhiḥ sakhāyo yantu no vareyam
sam aryamā saṃ bhago no 'nunīyāt saṃ jāspatyaṃ suyamamastu devāḥ
iti varakān vrajato 'numantrayate
bandhumatīṃ kanyām aspṛṣṭamaithunām upayacchetānagnikāṃ śreṣṭhām
vijñānamasyai kuryāt
caturo loṣṭān āharet sītāloṣṭaṃ vediloṣṭaṃ gomayaloṣṭaṃ śmaśānaloṣṭaṃ ca
teṣāmekaṃ gṛhṇīṣveti brūyāt
śmaśānaloṣṭaṃ ced gṛhṇīyān nopayaccheta
asaṃspṛṣṭāṃ dharmeṇopayaccheta brāhmeṇa śaulkena vā
śatamitirathaṃ dadyād gomithunaṃ vā
ubhayāṃs tejanīṣv āsej janyān kaumārikāṃś ca
pūrve janyāḥ syur apare kaumārikāḥ
caturo gomayapiṇḍān kṛtvā dvāv anyebhyas tathānyebhya iti prayacchet
dhanaṃ na iti brūyuḥ
putrapaśavo na iti janyāḥ
dadāni
pratigṛhṇānīti trir brahmadeyām
kṛtenāṃsena visaṃkaseyuḥ
trir ānandaṃ māgadho hvayet
ṣaḍarghyārhā bhavanti ṛtvigācāryo vivāhyo rājā snātakaḥ priyaśceti
aprākaraṇikānnā parisaṃvatsarād arhayanti
anyatra yājyāt karmaṇo vivāhāc ca
na jīvapitṛko 'rghyaṃ pratigṛhṇīyāt
athainam arhayanti
kāṃsye camase vā dadhani madhvāsicya varṣīyasāpidhāya virājo doho 'si virājo doho 'si virājo doham aśīya mayi dohaḥ padyāyai virāja iti madhuparkam āhiyamāṇaṃ pratīkṣate
sāvitreṇa viṣṭarau pratigṛhya rāṣṭrabhṛd asīty āsandyām udagagram āstṛṇāti
ahaṃ varṣma sadṛśānām udyatānām iva sūryaḥ
idam ahaṃ tam adharaṃ karomi yo mā kaścābhidāsati
ity ekasminn upaviśati
mā tvadyoṣam ity anyataram adhastāt pādayor upakarṣati
viṣṭara āsīnāyaikaikaṃ triḥ prāha
naiva bho ityāha
na mā riṣāmeti
ācamanīyāḥ prathamāḥ pratipadyante
amṛtopastaraṇam asīty ācāmati
padyena pādau prakṣālayati
spṛśaty argham
tataḥ praṇayati
sāvitreṇobhayato viṣṭaraṃ madhuparkaṃ pratigṛhya adityās tvā pṛṣṭhe sādayāmīti bhūmau pratiṣṭhāpyāvasāyya suparṇasya tvā garutmataś cakṣuṣāvekṣa ityavekṣya namo rudrāya pātrasada iti prādeśena pratidiśaṃ vyuddiśyāṅguṣṭhenopamadhyamayā ca madhu vātā ṛtāyata iti tisṛbhiḥ saṃsṛjati
satyaṃ yaśaḥ śrīḥ śrayatām iti triḥ prāśnāti bhūyiṣṭham
suhṛde 'vaśiṣṭaṃ prayacchati
amṛtapidhānam asīty ācāmati
asiviṣṭarapāṇir gāṃ prāha
hato me pāpmā pāpmānaṃ me hata
yāṃ tvā devā vasavo 'nvajīviṣur ādityānāṃ svasāraṃ rudramātaram
daivīṃ gām aditiṃ janānām ārabhantām arhatām arhaṇāya
oṃ kuruteti saṃpreṣyati
catur avarān brāhmaṇān nānāgotrān ityekaikaṃ paśvaṅgaṃ pāyasaṃ vā bhojayet
yadyutsṛjet mātā rudrāṇāṃ duhitā vasūnāṃ svasādityānām amṛtasya nābhiḥ
pra nu vocaṃ cikituṣe janāya mā gām anāgām aditiṃ vadhiṣṭa
om utsṛjata tṛṇānyattūdakaṃ pibatu
ityukte paśum ālabhante
śaṃ no mitra iti pāṇī prakṣālya yathārtham
athālaṃkaraṇam alaṃkaraṇam asi sarvasmā alaṃ bhūyāsam
prāṇāpānau me tarpayāmi samānavyānau me tarpayāmy udānarūpe me tarpayāmi cakṣuḥśrotre me tarpayāmi sucakṣā aham akṣibhyāṃ bhūyāsaṃ suvarcā mukhena suśrut karṇābhyām iti gandhācchādane
paridhāsye yaśo dhāsye dīrghāyutvāya jaradaṣṭir asmi
śataṃ ca jīva śaradaḥ purūcīr vasūni cāyyo vibhajāya jīyām
ityahataṃ vāsa ācchādyāgniṃ prajvālya vyāhṛtibhir vrīhiyavān hutvā maṅgalāny āśāset
atha pravadane kanyāmupavasitāṃ snātāṃ saśiraskām ahatenācchinnadaśena vāsasā saṃvītāṃ saṃstīrṇasya purastād vihitāni vāditrāṇi vidhivadupakalpya purastāt sviṣṭakṛto vāce pathyāyai pūṣṇe pṛthivyā agnaye senāyai dhenāyai gāyatryai triṣṭubhe jagatyā anuṣṭubhe paṅktaye virāje rākāyai sinīvālyai kuhvai tvaṣṭra āśāyai sampattyai bhūtyai nirṛtyā anumatyai parjanyāyāgnaye sviṣṭakṛte ca juhuyāt
ājyaśeṣeṇa pāṇī pralipya kanyāyā mukhaṃ saṃmārṣṭi priyāṃ karomi pataye devarāṇāṃ śvaśurāya ca
rucyai tvāgniḥ saṃsṛjatu ruciṣyā pataye bhava
saubhāgyena tvā saṃsṛjatv iﾱā devī ghṛtapadīndrāṇy agnāyyaśvinī rāṭ
vāg iﾱā dyaur arundhatī
iti ca
sarvāṇi vāditrāṇy abhimantrayate yā caturdhā pravadaty agnau yā vāte yā bṛhatyuta
paśūnāṃ yāṃ brāhmaṇe nyadadhuḥ śivā sā pravadatv iha
iti
sarvāṇi vāditrāṇy alaṃkṛtya kanyā pravādayate śubhaṃ vada dundubhe suprajāstvāya gomukha
prakrīḍantu kanyāḥ sumanasyamānāḥ sahendrāṇyā savayasaḥ sanīḍāḥ
prajāpatiryo vasati prajāsu prajās tanvate sumanasyamānāḥ
sa imāḥ prajā ramayatu prajātyai svayaṃ ca no ramatāṃ śaṃ dadhānaḥ
iti
pravadanti kārālikāni
kanyām udakenābhiṣiñcet
khe rathasya khe 'nasaḥ khe yugasya śatakratoḥ
abālām indrastriḥ pūrty akṛṇot sūryavarcasaḥ
ityathāsyā ahataṃ vāsaḥ prayacchati
athaināṃ darbhaśulvena saṃnahyati saṃ tvā nahyāmi payasā pṛthivyāḥ saṃ tvā nahyāmy adbhir oṣadhībhiḥ
saṃ tvā nahyāmi prajayā dhanena saha saṃnaddhā sunuhi bhāgadheyam
iti
athaināṃ vāsaso 'ntaṃ grāhayitvābhyudānayati
aghoracakṣur apatighny edhi
ehi śivā paśubhyaḥ sumanāḥ suvarcāḥ
dīrghāyupatnī prajayā svarvid indrapraṇayīr upa no vastum ehi
iti
samūhanollepanoddhananāvekṣaṇam ity agnikāle bhūmisaṃskārān sarvatra yathānimittam
paścād agneḥ kaṭe tejanyāṃ vā darbheṣv āsanam
śucau bhūmipradeśe śamīśamakaśyāmākānāṃ priyaṅgudūrvāgaurasarṣapāṇāṃ yathālābhagandhasakṣīraphalavadbhyo vanaspatibhyo haritparṇakuśayavādibhiś cānnair yā oṣadhayaḥ
sam anyā yantīty anuvākena śaṃ no devīriti ca sahiraṇyāpo 'bhimantrya praṇītodakumbhaṃ praṇayet
taṃ lājāhutīṣu hūyamānāsu bhrātā brahmacārī vodgṛhya dhārayed dakṣiṇataśca
lājān saṃskṛtān śamīparṇamiśrān śūrpeṇa dakṣiṇato mātānyā vāvidhavā
ājyaṃ saṃskṛtya brahmāṇam āmantrya samidham ādhāyāghārāv āghāryājyabhāgau hutvā
atha juhoti
agnaye janavide svāhā
somāya janavide svāhā
gandharvāya janavide svāhā
somaḥ prathamo vivide gandharvo vivida uttaraḥ
tṛtīyo 'gniṣṭe patisturyo 'haṃ manuṣyajāḥ
svāhā
somo 'dadad gandharvāya gandharvo 'dadad agnaye
rayiṃ ca putrāṃś cādād agnir mahyam atho imām
iti
hiraṇyagarbha ityaṣṭābhiḥ pratyṛcam ājyāhutīr juhuyāt
yena karmaṇertset tatra jayāñ juhuyāditi jayānāṃ śrutiḥ
tvā yathoktam
ākūtyai tvā svāhā
bhūtyai tvā svāhā
kāmāyai tvā svāhā
rakṣāyai tvā svāhā
samṛdhe tvā svāhā
samṛddhyai tvā svāhā
ṛcā stomam
prajāpataye
bhūḥ svāhā
ayāś cāgne 'sīti ca
uttarato 'gner darbheṣu prācīṃ kanyām avasthāpya purastāt pratyaṅmukha upayantā devasya te savituḥ prasave 'śvinor bāhubhyāṃ pūṣṇo hastābhyāṃ hastaṃ gṛhṇāmy aham asāv ity athāsyā upanayanavaddhastaṃ gṛhṇāti nīcāriktam ariktena
gṛhṇāmi te saubhagatvāya hastaṃ mayā patyā jaradaṣṭir yathāsat
bhago 'ryamā savitā puraṃdhir mahyaṃ tvādur gārhapatyāya devāḥ
ūrdhvā vāk samabhavat purā devāsurebhyaḥ
yāṃ tvā viśvasya bhūtasya prāg āyāmy asyā agrataḥ
sarasvati predam ava subhage vājinīvati
yena bhūtaṃ samabhavad yena viśvamidaṃ jagat tāmadya gāthāṃ gāsyāmo yā strīṇām uttamaṃ manaḥ
sā tvam asy amo 'ham amo 'hamasmi sā tvam
dyaur ahaṃ pṛthivī tvaṃ bṛhad ahaṃ rathaṃtaraṃ tvam
reto 'ham asmi retodhṛk tvam
sāmāham asmi ṛktvaṃ mano 'hamasmi vāktvam
sā mām anuvratā bhava sā mām anuprajāyasva
prajāṃ sṛjāvahā ubhau puṃse putrāya kartave
śriyai putrāya vethaveha sūnṛte
iti
pradakṣiṇam agniṃ pariṇayet
paścād agner darbheṣv aśmānam avasthāpayati
ātiṣṭhemam aśmānamaśmeva tvaṃ sthirā bhava
kṛṇvantu viśve devā āyuṣṭe śaradaḥ śatam
iti
atraivāsyā dvitīyaṃ vāsaḥ prayacchati
uparyagnāv añjalau lājān bhrātā brahmacārī vopastīrṇa āvapet
tān abhighāritān avicchindatī juhuyāt
kartānumantrayeta
iyaṃ nāry upabrūte lājān āvapantikā
dīrghāyur astu me patir edhantāṃ jñātayo mama
aryamaṇaṃ nu devaṃ kanyāgnim ayakṣata
so 'smāndevo 'ryamā preto muñcātu māmuta
svāhā
iti
vīrasūr jīvapatnīr bhūyāsam iti sarvatra vācayet
tubhyamagre paryaṇayaṃ sūryāṃ vahatunā saha
punaḥ patibhyo jāyāṃ dā agne prajayā saha
iti dvitīyaṃ pariṇayet
evameva tṛtīyam
avasthāpanaprabhṛti samānam
pūṣaṇaṃ nu devam
varuṇaṃ nu devamiti homau
kanyāgnim ayakṣateti samānam
kāmena caturthīṃ pūrayitvā dvir abhighāryottarārdhapūrvārdhe juhuyāt
athaināṃ prācīṃ sapta padāni prakramayati
ekam iṣe viṣṇustvāṃ nayatu
dve ūrje
trīṇi rāyaspoṣāya
catvāri māyobhavāya
pañca prajābhyaḥ
ṣaḍ ṛtubhyaḥ
sapta saptabhyo hotrābhyaḥ
viṣṇus tvāṃ nayatv iti dvitīyaprabhṛtyanuṣajet
sakhī saptapadī bhava sakhyaṃ te gameyaṃ sakhyātte mā riṣam iti saptama enāṃ prekṣamāṇāṃ samīkṣate
pra tvā muñcātu varuṇasya pāśād yena tvābadhnāt savitā suśevaḥ
dhātuśca yonau sukṛtasya loke hṛṣṭā saṃ saha patyā bhūyāsam
iti śulvaṃ visraṃsyodakumbhena mārjayante
punantu mā pitara ityanuvākena
āpohiṣṭhīyenety eke
sumaṅgalīr iyaṃ vadhur imāṃ sametya paśyata
saubhāgyamasyai dattvā yathārthaṃ viparetana
iti
sthālīpākena śeṣo vyākhyātaḥ
yena dyaur ugrety evaṃprabhṛtaya udvāhe homāḥ syuḥ
nāpāṇigrahaṇe lājāḥ
samānaṃ prakramaṇaṃ mārjanaṃ ca
aṅkau nyaṅkāv abhito rathaṃ ye dhvāntā vātā agram abhi ye saṃpatanti
dūrehetiḥ patatrī vājinīvāṃs te no 'gnayaḥ paprayaḥ pārayantu
iti cakram abhimantrayate
sukiṃśukaṃ śalmaliṃ viśvarūpaṃ hiraṇyavarṇaṃ sudhuraṃ sucakram
āroha sūrye amṛtasya panthāṃs tena yāhi gṛhān svasti
ityāropayet
upa māyantu devatā upa brahma suvīryam
upa kṣatraṃ ca yad balam upa māmaitu yadbalam
iti prayāsyan japati
anu māyantu devatā anu brahma suvīryam
anu kṣatraṃ ca yad yaśam anu māmaitu yadyaśam
iti prāñcaṃ prayāpya pradakṣiṇam āvṛtya yathārthalakṣaṇyaṃ vṛkṣaṃ caityaṃ vopatiṣṭheta
namo rudrāyaikavṛkṣasada ityekavṛkṣe japati
ye vṛkṣeṣu śaṣpiñjarā iti ca
namo rudrāya catuṣpathasada iti catuṣpathe
ye pathāṃ pathirakṣaya iti ca
namo rudrāya śmaśānasada iti śmaśāne
ye bhūtānām adhipataya iti ca
namo rudrāya pātrasada iti piban
ye anneṣu vividhyantīti ca
ye tīrthānīti tīrthe
yatrāpas taritavyā āsīdati
samudrāya vayunāya sindhūnāṃ pataye namaḥ
nadīnāṃ sarvāsāṃ pitve juhutā viśvakarmaṇe
viśvahādābhyaṃ haviḥ
ity apsūdakāñjalīr juhuyāt
yāvatāṃ sakhāyānaṃ svastimicchet tāvata udakāñjalīr juhuyāt
amṛtam āsye juhomyāyuḥ prāṇe pratidadhāmi amṛtaṃ brahmaṇā saha mṛtyuṃ tarema
prāsahād itīṣṭir asyaditir eva mṛtyuṃdhayam iti trir ācāmet
dviḥ parimṛjet
yady akṣā śamyāṇir vā riṣyeta tatraivāgnim upasamādhāyāgneyena sthālīpākeneṣṭvā jayaprabhṛtibhiś cājyasya purastāt sviṣṭakṛtaḥ
aparasyāhnaḥ saṃdhikāle gṛhān prapādayet
rathādyaupāsanāt saṃtatāmulaparājīṃ stṛṇāti
tayābhyupaiti
gṛhānahaṃ sumanasaḥ prapadye 'vīraghnī vīravataḥ suśevā
irāṃ vahantī ghṛtam ukṣamāṇāṃs teṣv ahaṃ sumanāḥ saṃviśāmi
ity abhyāhitāgniṃ sodakaṃ sauṣadham āvasathaṃ prapadyeta
revatyā rohiṇyā yadvā puṇyoktam
ānaḍuhe carmaṇyupaviśya
athāsyā brahmacāriṇaṃ jīvapitṛkaṃ jīvamātṛkam utsaṅgamupaveśayet
phalānāmañjaliṃ pūrayet tilataṇḍulānāṃ vā
acyutā dhruvā dhruvapatnī dhruvaṃ paśyema viśvata iti dhruvaṃ jīvantīṃ saptarṣīn arundhatīmiti darśayitvā prājāpatyena sthālīpākeneṣṭvā jayaprabhṛtibhiś cājyasya purastāt sviṣṭakṛta ājyaśeṣe dadhyāsicya dadhikrāvṇo akāriṣam iti dadhnaḥ pumāṃstriḥ prāśnāti
cakram ivānaḍuhaḥ padaṃ māmevānvetu te manaḥ
māṃ ca paśyasi sūryaṃ ca mā cānyeṣu manaskṛthāḥ
cākravākaṃ saṃvasanaṃ tan nau saṃvananaṃ kṛtam
ityavaśiṣṭaṃ jāyāyai prayacchati
tūṣṇīṃ sā prāśnāti
saṃvatsaraṃ mudā tau brahmacaryaṃ carataḥ
dvādaśarātraṃ trirātram ekarātraṃ vā
evameva caturthyāṃ kṛtvā hiraṇyagarbha ityaṣṭābhiḥ sthālīpākasya hutvā jayaprabhṛtibhiścājyasya purastātsviṣṭakṛtaḥ
athāsyāḥ savye 'ṃse pūṣā te granthiṃ grathnātv iti vāsaso granthiṃ kriyamāṇam anumantrayate
catasro 'vidhavāḥ kurvanti
tābhyo hiraṇyaṃ dadāti
saṃvatsaraṃ na pravaset
dvādaśarātraṃ trirātram ekarātraṃ vā
tau saṃnipātayataḥ
apaśyaṃ tvā manasā cekitānaṃ tapaso jātaṃ tapaso 'bhibhūtam
iha prajāmiha rayiṃ rarāṇaḥ prajāyasva prajayā putrakāma
apaśyaṃ tvā manasā dīdhyānāṃ svāyāṃ tanūm ṛtviye nādhamānām
upa mām uccā yuvatir babhūyāt prajāyasva prajayā putrakāme
prajāpate tanvaṃ me juṣasva tvaṣṭā vīraiḥ sahasāham indraḥ
indreṇa devairvīrudhaḥ saṃvyayantāṃ bahūnāṃ puṃsāṃ pitarau syāva
ahaṃ prajā ajanayaṃ pṛthivyām ahaṃ garbham adadhām oṣadhīṣu
ahaṃ viśveṣu bhuvaneṣvantar ahaṃ prajābhyo bibharṣi putrān
iti stryādivyatyāsaṃ japataḥ
karad iti bhasadabhimṛśet
janad ity uparijananam
bṛhad iti jātaḥ pratiṣṭhitam
athāsyāstṛtīye garbhamāse puṃsā nakṣatreṇa yad ahaścandramā na dṛśyeta tadahar vopoṣyāplāvyāhataṃ vāsa ācchādya nyagrodhāvarohaśuṅgāny udapeṣaṃ piṣṭvā dakṣiṇasmin nāsikāchidra āsiñcet
hiraṇyagarbhaḥ
adbhyaḥ saṃbhṛta ityetābhyām
athāsyā dakṣiṇaṃ kukṣim abhimṛśet
pumān agniḥ pumānindraḥ pumāndevo bṛhaspatiḥ
pumānagniśca vāyuśca pumāngarbhas tavodare
pumāṃsau mitrāvaruṇau pumāṃsāv aśvināv ubhau
pumāṃsaṃ garbhaṃ jāyasva tvaṃ pumān anujāyatām
ityetābhyām
athāsyāḥ pañcame ṣaṣṭhe saptame vā garbhamāse maṅgalyaiḥ snāpayitvā prājāpatyena sthālīpākeneṣṭvā jayaprabhṛtibhiścājyasya purastātsviṣṭakṛtaḥ
paścād agner darbheṣv āsīnāyāḥ sarvān keśān vipramucya
tvamaryamā bhavasi yatkanīnāṃ devaḥ svadhāvo guhyaṃ bibharṣi
añjanti vipraṃ sukṛtaṃ na gobhir yad dampatī sumanasā kṛṇoṣi
iti navanītena pāṇī pralipya sarvān keśān saṃprayauti
indrāṇī cakre kaṅkataṃ sa sīmantaṃ visarpatu
iti kaṅkataṃ gṛhṇāti
punaḥ patnīm agnir iti keśaprasādhanaṃ kuryāt
śalalyā śamīśākhayā sapalāśayā
antarvatī pumāṃsaṃ dīrghaṃ jīvantaṃ śatāyuṣam
dīrghāyur asyā yaḥ patir jīvātu śaradaḥ śatam
iti triśvetayā sīmantaṃ karoti
athāsyāḥ patir dvedhā keśān badhnāti nīlalohitena sūtreṇa jīvorṇayā vā
atha vaiśvadevam vyākhyāsyāmaḥ
tatra sāyaṃprātaḥprabhṛtīnām agnihotravat parisamuhya paristīrya paryukṣya sāyaṃ prātaḥ syād ityeke
haviṣyasya vā siddhasya vaiśvadevaḥ
agnaye somāya prajāpataye dhanvantaraye vāstoṣpataye viśvebhyo devebhyo 'gnaye sviṣṭakṛte ca juhuyāt
avaśiṣṭasya baliṃ haret
dadhimadhumiśrasyāgnaye purastāt yamāya dakṣiṇataḥ somāya paścāt varuṇāyottarataḥ madhye varuṇāryamabhyāṃ brahmaṇe ca
agnaye pṛthivyai vāyave 'ntarikṣāya sūryāya dive candramase nakṣatrebhya iti
adbhyaḥ kumbhadeśe
oṣadhivanaspatibhyo madhyadeśe
kāmāya
gṛhapataya iti śayyādeśe
śriyai ca
rakṣojanebhyo 'ntaḥ śaraṇe
ākāśāyeti sthalikāṇḍābhyām
tūṣṇīṃ niṣkramyopari śaraṇe
kavyaṃ prācyām
pitṛbhyaḥ svadhety anuṣajet
nama ityante ca
ye brāhmaṇāḥ prācyāṃ diśyarhantu
ye devā yāni bhūtāni prapadye tāni me svastyayanaṃ kurvantviti
dakṣiṇasyām
pratīcyām
uttarasyām
ūrdhvāyām
ye brāhmaṇā iti sarvatrānuṣajet
snehavad amāṃsam annaṃ bhojayitvā viduṣo brāhmaṇān arthasiddhiṃ vācayet
baliharaṇasyānte yāmāśiṣam icchet tām āśāsīta
gṛhapatiḥ
oṃ akṣayam annam astv ity āha
bhikṣāṃ pradāya sāyaṃbhojanam eva prātar āśet
viproṣya gṛhānupatiṣṭhet
