vakṣyāma iti śeṣaḥ
vaśā gauryā garbhaṃ na gṛhṇāti
tasyā doṣaśamanārtham
pākayajñikaṃ tantram
ājyabhāgānte
purastādagneḥ pratīcīṃ dhārayanti
tantrāgneḥ paścime deśe upaviśati
vaśānayanād upaviśyeti vacanam
anvārabdhāyai śāntyudakaṃ karoti
dravyāntareṇānvārambhaṇaṃ sāmarthyāt
tasmin śāntyudake etad ya ātmadā iti
tena śāntyudakenaitāṃ na kārayitāram
ācāmayati samprokṣati ca
tāṃ tiṣṭhan ūrdhvo 'vasthitas tiṣṭhantīṃ vaśāṃ kṛtvā mahāśāntim uccaiḥ prakarṣeṇa
abhinigadanam ekaśrutyā
ya īśe sūktam
paśupatigrahaṇam anarthakam ekaviṣayatvāt
evaṃ tarhi yajamānaḥ syān mantraliṅgāt
tannivṛttyarthaṃ vaśāgrahaṇam
ubhayadhārāyāḥ churikāyāḥ anyatarāṃ dhārāṃ pralimpati
kimartho 'yaṃ saṃskāraḥ
ucyate
praliptayā dhārayā vaśāyāḥ vapāmuddharati
iha vacanam añjanaprayogakramārtham
vaśāṃ dakṣiṇe pārśve darbhābhyām āhanti
prajāpataye tvā juṣṭamadhikṣipāmi iti
vaśāṃ pariharati
prasavyam ātmano vaśāyāś cāntareṇa ulmukaharaṇaṃ niḥsālām iti sūktena
iha sarvatra sūktasaṃpratyayāt samānaliṅgatvācca
asya vā sūktasya saṃpratyayāt parihārya vaśāṃ saṃskāryatvāt
śāmitradeśaṃ nīyamānāṃ paścādavasthito darbhābhyāṃ spṛśati paribhojanīyābhyām
paścāduttarata iti koṇābhiprāyam
agneḥ paścimottarakoṇe paścimaśirasamudakpādāṃ vaśāṃ pātayanti
yābhyāṃ darbhābhyāṃ vaśā anvārabdhā tayoranyataraḥ
tena darbhavidhiḥ kāryaḥ
vaśāyāḥ adhaḥ kṣipati
avaśabdo nivyadhanād ūrdhvaṃ ca pāṭhakramāt
athaśabdasya kramārthatvāt
darbhāvāsanānantaraṃ prāṇānasyā āsthāpayati prāṇānniruṇaddhi
saṃjñaptāyāṃ juhoti iti vacanāt
anyasyāsthāpanaṃ na kartuḥ
prayogāt
prayogasya mantrasaṃbandhaḥ pradhānakartṛtvāt
māryamāṇāyā dakṣiṇata ūrdhvaḥ san rakṣohaṇam anuvākaṃ japati
anuvākaśca samākhyānāt
adhyāyānuvākayor luk iti vacanāt
saṃjñapyamānāyām
ājyena
homaḥ vaśāśabdabhāvāt
udapātreṇa na hastena
patnī kartā
mukham ādir yeṣāṃ gātrāṇāṃ tāni mukhādīni
gātrāṇīti ca nābhipradeśasya mā bhūt
abhivrajya gatvā gātradeśān prakṣālayati śodhayati
mukhaṃ prakṣālayati mukhādīnīti vacanāt
prāṇān śundhasva devayajyāyā iti sarvatrodarkaḥ sākāṅkṣatvāt
yathārthamudarkān iti vacanāt
cakṣuḥ śundhasvetyādi
sakṛnmantraḥ
yatte krūraṃ yadāsthitaṃ tacchundhasva devayajyāyā iti
yattador nityasaṃbandhāt
grīvāyā bandhanasthānam
samantaṃ sarvata ityarthaḥ
caritrāṇi śundhasvetyeva
pādānekīkṛtya prakṣālayati sakṛt
prakṣālayatīti śeṣaḥ
meḍhraṃ prajananam
pāyuṃ gudam
tacchundhasva devayajyāyā ity anenāvaśiṣṭā apaḥ pārśvadeśe 'vasicya kartā yathāprayojanam avaśyakāryārthaṃ gacchati
patnī avaśyakarmā ceha vidhānāt
sarve mantrāḥ kartuḥ praiṣatvāt
yayoḥ śākhayoḥ sthāpitā vapā śrapyate te vapāśrapaṇyau
ghṛtaṃ sruvaṃ svadhitiṃ darbhaṃ cānvārambhaṇārthaṃ sarvān etān gṛhītvā abhi śāmitraṃ vaśām uttānāṃ kṛtvā lomānugatāṃ nābhilakṣite deśe vaśābhimukham āstṛṇāti
oṣadhe trāyasvainam ityetāvattvam
pūrvatretikaraṇabhāve tu mantraḥ śastrapradānaṃ māraṇārthaṃ mā bhūt
śastrapradāne 'rthaliṅgaṃ prayogāt
prathamena mantreṇa nābhideśaṃ chinatti saha darbheṇa darbhasyādhareṇa khaṇḍena tallohitaṃ spṛṣṭvā
dvitīyena mantreṇa darbhakhaṇḍaṃ lohitaliptaṃ śleṣmaśrapaṇaṃ nihitam
āsyasthāne ca
itaraśabdasya gativacanāt
idam aham akṣabrāhmaṇāyanaputrasya veccikāputrasya prāṇāpānāv apakṛntāmīti
evaṃ dvitīyo'pi mantro yojya iti
vapāśrapaṇyāv ekaśākhādviśākhe pūrvatra gṛhīte vapayā pracchādya
prakṛttiḥ svadhitidhārayāktayā
vapādeśasya carmaṇaḥ prakṛtya vapābhāvāt
utkṛtya ca paśoḥ
vapāśrapaṇyau vapayā pracchādyeti lyababhidhānāt pracchādanaṃ vidhānānte
prathamaṃ kasmād viparyayavidhānam
padādeśamantrasaṃpratyayārtham iti
itarathā hi paśor ācchādanaṃ syāt
tatprakaraṇāt
vaśāyāś ca samprayogo vākyāntareṇāvacchedanavidhānād viśasya samavattānīti vacanāt
na ca kartavyaṃ carmāvacchedanaṃ prayogadarśanāt
viśasyeti katham
ucyate viśasanaṃ cāṅgacchedanārthaṃ syāt
