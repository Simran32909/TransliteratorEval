brahmā devānām prathamaḥ saṃbabhūva viśvasya kartā bhuvanasya goptā
sa brahma vidyām sarva vidyā pratiṣṭhām atharvāya jyeṣṭha putrāya prāha
sa bhāradvājāya prāha bhāradvājaḥ aṅgirase parāvarām
śaunakaḥ ha vai mahāśālaḥ aṅgirasam vidhivat upasannaḥ papraccha kasmin nu bhagavaḥ vijñāte sarvam idam vijñātam bhavati iti
tasmai sa ha uvāca
dve vidye veditavye iti ha sma yat brahma vidaḥ vadanti parā ca eva aparā ca
tatra aparā ṛgvedaḥ yajurvedaḥ sāmavedaḥ atharvavedaḥ śikṣā kalpaḥ vyākaraṇam niruktam chandaḥ jyotiṣam iti
atha parā yayā tat akṣaram adhigamyate
yat tat adreśyam agrāhyam a gotram avarṇam a cakṣuḥ śrotram tat a pāṇi pādam nityam vibhum sarva gatam su sūkṣmam tat avyayam yat bhūta yonim paripaśyanti dhīrāḥ
yathā ūrṇanābhiḥ sṛjate gṛhṇate ca yathā pṛthivyām oṣadhayaḥ sambhavanti yathā sataḥ puruṣāt keśa lomāni tathā akṣarāt sambhavati iha viśvam
tapasā cīyate brahma
tatas annam abhijāyate annāt prāṇaḥ manaḥ satyam lokāḥ karmasu ca amṛtam
yaḥ sarva jñaḥ sarva vid yasya jñāna mayam tapaḥ tasmāt etat brahma rūpam annam ca jāyate
tat etat satyam
mantreṣu karmāṇi kavayaḥ yāni apaśyan tāni tretāyām bahudhā saṃtatāni
tāni ācaratha niyatam satya kāmāḥ
eṣa vaḥ panthāḥ sukṛtasya loke
yadā lelāyate hi arciḥ samiddhe havyavāhane tadā ājyabhāgau antareṇa āhutīḥ pratipādayet śraddhayā hutam om
yasya agnihotram a darśam a paurṇamāsam a cāturmāsyam an āgrayaṇam atithi varjitam ca a hutam a vaiśvadevam avidhinā hutam ā saptamān tasya lokān hinasti
kālī karālī ca manojavā ca sulohitā yā ca sudhūmravarṇā sphuliṅginī viśvarucī ca devī lelāyamānā iti sapta jihvāḥ
eteṣu yaś carate bhrājamāneṣu yathākālaṃ cāhutayo hyādadāyan
tam nayanti etāḥ sūryasya raśmayaḥ yatra devānām patiḥ ekaḥ adhivāsaḥ
ehi ehi iti tam āhutayaḥ su varcasaḥ sūryasya raśmibhiḥ yajamānam vahanti priyām vācam abhivadantyaḥ arcayantyaḥ eṣa vaḥ puṇyaḥ su kṛtaḥ brahma lokaḥ
plavāḥ hi ete adṛḍhāḥ yajña rūpāḥ aṣṭādaśa uktam avaram yeṣu karma
etat śreyaḥ ye abhinandanti mūḍhāḥ jarā mṛtyum te punar evā apiyanti
avidyāyām antare vartamānāḥ svayam dhīrāḥ paṇḍitam manyamānāḥ jaṅghanyamānāḥ pariyanti mūḍhāḥ andhena eva nīyamānāḥ yathā andhāḥ
avidyāyām bahudhā vartamānāḥ vayam kṛtārthāḥ iti abhimanyanti bālāḥ
yat karmiṇaḥ na pravedayanti rāgāt tena āturāḥ kṣīṇa lokāḥ cyavante
iṣṭāpūrtam manyamānāḥ variṣṭham nā anyat śreyaḥ vedayante pramūḍhāḥ
nākasya pṛṣṭhe te sukṛte anubhūtvā imam lokam hīnataram vā viśanti
tapaḥ śraddhe ye hi upavasanti araṇye śāntāḥ vidvāṃsaḥ bhaikṣa caryām carantaḥ sūrya dvāreṇa te virajāḥ prayānti yatra amṛtaḥ sa puruṣaḥ hi avyaya ātmā
parīkṣya lokān karma citān brāhmaṇaḥ nirvedam āyāt
na asti a kṛtaḥ kṛtena
tad vijñāna artham sa gurum eva abhigacchet samidh pāṇiḥ śrotriyam
tasmai sa vidvān upasannāya samyak praśānta cittāya śama anvitāya yena akṣaram puruṣam veda satyam provāca tām tattvataḥ brahma vidyām
tat etat satyam
yathā su dīptāt pāvakāt visphuliṅgāḥ sahasraśas prabhavante sarūpāḥ tathā akṣarāt vividhāḥ somya bhāvāḥ prajāyante tatra ca eva apiyanti
divyaḥ hi amūrtaḥ puruṣaḥ
sa bāhya abhyantaraḥ hi ajaḥ a prāṇaḥ hi a manāḥ śubhraḥ hi akṣarāt paratas paraḥ
etasmāt jāyate prāṇaḥ manaḥ sarva indriyāṇi ca kham vāyuḥ jyotiḥ āpaḥ pṛthivī viśvasya dhāriṇī
agniḥ mūrdhā
cakṣuṣī candra sūryau
diśaḥ śrotre
vāc vivṛtāḥ ca vedāḥ
vāyuḥ prāṇaḥ
hṛdayam viśvam
asya padbhyām pṛthivī hi
eṣa sarva bhūta antarātmā
tasmāt agniḥ samidhaḥ yasya sūryaḥ
somāt parjanyaḥ
oṣadhayaḥ pṛthivyām
pumān retaḥ siñcati yoṣitāyām
bahvīḥ prajāḥ puruṣāt samprasūtāḥ
tasmāt ṛcaḥ sāma yajūṃṣi dīkṣāḥ yajñāḥ ca sarve kratavaḥ dakṣiṇāḥ ca saṃvatsaraḥ ca lokāḥ somaḥ yatra pavate yatra sūryaḥ
tasmāt ca devāḥ bahudhā samprasūtāḥ sādhyāḥ manuṣyāḥ paśavaḥ vayāṃsi prāṇa apānau vrīhi yavau tapaḥ ca śraddhā satyam brahmacaryam vidhiḥ ca
sapta prāṇāḥ prabhavanti tasmāt sapta arciṣaḥ samidhaḥ sapta homāḥ sapta ime lokāḥ yeṣu caranti prāṇāḥ
atas samudrāḥ girayaḥ ca sarve
asmāt syandante sindhavaḥ sarva rūpāḥ
atas ca sarvāḥ oṣadhayaḥ rasaḥ ca yena eṣa bhūtaiḥ tiṣṭhate hi antarātmā
puruṣaḥ evā idam viśvam karma tapaḥ brahma para amṛtam
etat yaḥ veda nihitam guhāyām saḥ avidyā granthim vikirati iha somya
āvis saṃnihitam guhā caram nāma mahat padam
atra etat samarpitam
ejat prāṇan nimiṣacca yad etajjānatha sadasadvareṇyam
param vijñānāt yat variṣṭham prajānām
yat arcimat yat aṇubhyaḥ aṇu ca yasmin lokāḥ nihitāḥ lokinaḥ ca tat etat akṣaram brahma sa prāṇaḥ tat u vāc manaḥ
tat etat satyam
tat amṛtam
tat veddhavyam somya viddhi
āyamya tat bhāva gatena cetasā lakṣyam tat evā akṣaram somya viddhi
praṇavaḥ dhanuḥ
śaraḥ hi ātmā
brahma tat lakṣyam ucyate
apramattena veddhavyam
śara vat tad mayaḥ bhavet
yasmin dyauḥ pṛthivī ca antarikṣam otam manaḥ saha prāṇaiḥ ca sarvaiḥ tam evā ekam jānatha ātmānam
anyāḥ vācaḥ vimuñcatha
amṛtasya eṣa setuḥ
arāḥ iva ratha nābhau saṃhatāḥ yatra nāḍyaḥ saḥ eṣaḥ antar carate bahudhā jāyamānaḥ
om iti evam dhyāyatha ātmānam
svasti vaḥ pārāya tamasaḥ parastāt
yaḥ sarva jñaḥ sarva vid yasya eṣa mahimā bhuvi divye brahma pure hi eṣa vyomni ātmā pratiṣṭhitaḥ
manaḥ mayaḥ prāṇa śarīra netā pratiṣṭhitaḥ anne hṛdayam saṃnidhāya
tat vijñānena paripaśyanti dhīrāḥ ānanda rūpam amṛtam yat vibhāti
bhidyate hṛdaya granthiḥ chidyante sarva saṃśayāḥ kṣīyante ca asya karmāṇi tasmin dṛṣṭe parāvare
hiraṇmaye pare kośe virajam brahma niṣkalam
tat śubhram jyotiṣām jyotiḥ
tat yat ātma vidaḥ viduḥ
na tatra sūryaḥ bhāti na candra tārakam
na imāḥ vidyutaḥ bhānti kutas ayam agniḥ
tam eva bhāntam anubhāti sarvam
tasya bhāsā sarvam idam vibhāti
brahma eva idam amṛtam purastāt brahma paścāt brahma dakṣiṇatas ca uttareṇa adhas ca ūrdhvam ca prasṛtam
brahma eva idam viśvam idam variṣṭham
dvā suparṇā sayujā sakhāyā samānam vṛkṣam pariṣasvajāte tayoḥ anyaḥ pippalam svādu atti an aśnan anyaḥ abhicākaśīti
samāne vṛkṣe puruṣaḥ nimagnaḥ anīśayā śocati muhyamānaḥ
vīta śokaḥ
yadā paśyaḥ paśyate rukma varṇam kartāram īśam puruṣam brahma yonim tadā vidvān puṇya pāpe vidhūya nirañjanaḥ paramam sāmyam upaiti
prāṇaḥ hi eṣa yaḥ sarva bhūtaiḥ vibhāti
vijānan vidvān bhava tena ativādī
ātma krīḍaḥ ātma ratiḥ kriyāvān eṣa brahma vidām variṣṭhaḥ
satyena labhyaḥ tapasā hi eṣaḥ ātmā samyak jñānena brahmacaryeṇa nityam
antar śarīre jyotiḥ mayaḥ hi śubhraḥ yam paśyanti yatayaḥ kṣīṇa doṣāḥ
satyam eva jayati nā anṛtam
satyena panthāḥ vitataḥ yena ākramanti ṛṣayaḥ hi āpta kāmāḥ yatra tat satyasya paramam nidhānam
bṛhat ca tat divyam acintya rūpam
sūkṣmāt ca tat sūkṣmataram vibhāti
dūrāt su dūre tat iha antike ca
paśyatsu iha eva nihitam guhāyām
na cakṣuṣā gṛhyate nā api vācā nā anyaiḥ devaiḥ tapasā karmaṇā vā
jñāna prasādena viśuddha sattvaḥ tatas tu tam paśyate niṣkalam dhyāyamānaḥ
eṣaḥ aṇuḥ ātmā cetasā veditavyaḥ yasmin prāṇaḥ pañcadhā saṃviveśa
prāṇaiḥ cittam sarvam otam prajānām yasmin viśuddhe vibhavati eṣa ātmā
yam yam lokam manasā saṃvibhāti viśuddha sattvaḥ kāmayate yān ca kāmān tam tam lokam jayate tān ca kāmān
tasmāt ātma jñam hi arcayet bhūti kāmaḥ
sa veda etat paramam brahma dhāma yatra viśvam nihitam bhāti śubhram
upāsate puruṣam ye hi akāmāḥ te śukram etat ativartanti dhīrāḥ
kāmān yaḥ kāmayate manyamānaḥ sa kāmabhiḥ jāyate tatra tatra
paryāpta kāmasya kṛtātmanaḥ tu iha eva sarve pravilīyanti kāmāḥ
na ayam ātmā pravacanena labhyaḥ na medhayā na bahunā śrutena
yam evā eṣa vṛṇute tena labhyaḥ
tasya eṣaḥ ātmā vivṛṇute tanūm svām
na ayam ātmā bala hīnena labhyaḥ na ca pramādāt tapasaḥ vā api aliṅgāt
etaiḥ upāyaiḥ yatate yaḥ tu vidvān tasya eṣaḥ ātmā viśate brahma dhāma
samprāpya enam ṛṣayaḥ jñāna tṛptāḥ kṛtātmānaḥ vīta rāgāḥ praśāntāḥ
te sarvagam sarvatas prāpya dhīrāḥ yukta ātmānaḥ sarvam eva āviśanti
vedānta vijñāna su niścita arthāḥ saṃnyāsa yogāt yatayaḥ śuddha sattvāḥ
brahma lokeṣu para anta kāle parāmṛtāḥ parimucyanti sarve
gatāḥ kalāḥ pañcadaśa pratiṣṭhāḥ devāḥ ca sarve pratidevatāsu
karmāṇi vijñāna mayaḥ ca ātmā pare avyaye sarve ekībhavanti
yathā nadyaḥ syandamānāḥ samudre astam gacchanti nāma rūpe vihāya tathā vidvān nāma rūpāt vimuktaḥ parāt param puruṣam upaiti divyam
sa yaḥ ha vai tat paramam brahma veda brahma eva bhavati
na asya a brahma vid kule bhavati
tarati śokam
tarati pāpmānam
guhā granthibhyaḥ vimuktaḥ amṛtaḥ bhavati
tat etat ṛcā abhyuktam
kriyāvantaḥ śrotriyāḥ brahma niṣṭhāḥ svayam juhvataḥ eka ṛṣim śraddhayantaḥ teṣām eva etām brahma vidyām vadeta śirovratam vidhivat yaiḥ tu cīrṇam
tat etat satyam ṛṣiḥ aṅgirāḥ purā uvāca
na etat a cīrṇa vrataḥ adhīte
namaḥ parama ṛṣibhyaḥ
namaḥ parama ṛṣibhyaḥ
